# -*- mode: mandoku-view -*-
#+TITLE: 易象正
#+DATE: 2015-09-23 09:35:16
#+PROPERTY: JUAN 11
<pb:KR1a0110_WYG_011-1a>¶
欽定四庫全書¶
　易象正卷九¶
　　　　　　　　　　　　明　黄道周　撰¶
䷰¶
革已日乃孚元亨利貞悔亡¶
　彖曰革水火相息二女同居其志不相得曰革已日¶
　乃孚革而信之文明以説大亨以正革而當其悔乃¶
　亡天地革而四時成湯武革命順乎天而應乎人革¶
<pb:KR1a0110_WYG_011-1b>¶
　之時大矣哉¶
　象曰澤中有火革君子以治厯明時¶
　　(正曰革以治厯明時何也曰水火者天地之大用/也日月星辰統於水火水火相澹天地之所取鑑)¶
　　(也其用已日何也易之尚柔也甲巳乃合其用十/五宵旦之中星四十五日而更次可别矣然則睽)¶
　　(不同行而革不相得何也曰睽行而革居也是小/星所歎實命也天道之奥存於治厯人事之奥在)¶
　　(於居室然則湯武革命何也曰是天人之總也水/火變動而王者更政曰更政之與革命則必有别)¶
　　(矣兩濟未終澤火相湛而遽曰革命何也王者无/百世之運千年之厯道衰而遷時過而化雖王者)¶
　　(不能自挽焉自咸恒以來三際八百一十九嵗雖/有永厯則亦已革矣書曰天之厯數在汝躬允執)¶
<pb:KR1a0110_WYG_011-2a>¶
　　(厥中夫聖人則亦稽之厯數也曰是為凖乎夏四/殷六而各有損益繼周而往則不可知也曰觀其)¶
　　(盛衰損益則備可知矣然則敬致平秩之非為農/務乎曰是為農務也為農務而及於革政革命何)¶
　　(也曰君子之學也有取之天道者有取之人事者/夫以禪代征誅為異於東作西成之事者君子之)¶
　　(治非大聖人之治也大聖人之治其視革政革命/猶黍稌之播於原隰刈穫之或銍或鎛也乾坤之)¶
　　(治二百七十三年而交於泰否又三十九年而中/交當事凡三百一十一年不有大夫竊政則有强)¶
　　(諸侯方命天子以之失其大柄泰否之治二百七/十三年而盡於隨蠱𨓆三十三年二百四十而初)¶
　　(交當事凡二百四十二年不有暴主勃興則必有/宼攘為政天子以之改玊改姓隨蠱之治二百有)¶
　　(四年而交於剝復又三十九年而中交當事凡二/百四十三年而戚畹為政不有女主稱制則必有)¶
<pb:KR1a0110_WYG_011-2b>¶
　　(外戚奸命剥復之治交於頥大過百三十六年而/閹宦用事又六十八年而盜賊四起强臣從之以)¶
　　(為縱横復從是始咸恒而下凡五六際三百八十/四年交中交終每三十三四年而内外宼攘亂子)¶
　　(賊臣以亂為餌故生於其時有伊吕之任湯武之/義起而撥亂反正雖天地不以為不順堯舜不以)¶
　　(為不韙也故時者天地聖人之所共游也八體八/交八際八中四災四立聖人不能避之聖人所恃)¶
　　(者兩克以劑剛柔九徳以齊隂陽先而合符後而/不違若是而已然則澤中有火之果何義也曰言)¶
　　(夫金之從革者也五運之革金為其始四九三百/六十年九六七八互相為合各百三十五九乘十)¶
　　(五亦百三十五參而舉之四百有五火灼其中二/十有七潤下炎上曲直稼穡進退損益各以從革)¶
　　(為師始也君子惡夫主亂而以緯為經不惡夫主/治而以經為緯然則是可為徳行乎曰明治順應)¶
<pb:KR1a0110_WYG_011-3a>¶
　　(焉在而非徳行也堯舜湯武則猶是五徳之主也/故澤中有火治厯明時之象也觀星於水明而後)¶
　　(蒙觀天於史蒙而徐理/及其究也為果行育徳)¶
初九(革之/咸)¶
革已日乃孚元亨利貞悔亡¶
咸亨利貞取女吉¶
鞏用黄牛之革¶
　象曰鞏用黄牛不可以有為也¶
　　(正曰革之咸利貞而虚則是不可以有為也方革/之初時物未動天道向晦日在星紀家人為政不)¶
<pb:KR1a0110_WYG_011-3b>¶
　　(及於國故剛而柔用之葆義以仁絀勇以智堅靸/之傚而顛撲之試是文王之始事也然則相土公)¶
　　(劉之皆有事何也曰是未進於革也荒度遷國受/命於君而成之於家亦猶之取女焉耳故取女之)¶
　　(吉革者之所未試也/是亦天地之下際也)¶
六二(革之/夬)¶
革已日乃孚元亨利貞悔亡¶
夬揚于王庭孚號有厲告自邑不利即戎利有攸往¶
已日乃革之征吉无咎¶
　象曰已日革之行有嘉也¶
<pb:KR1a0110_WYG_011-4a>¶
　　(正曰夬則且革矣不利即戎而曰征吉何也曰是/已日也六二之動明直而應柔而光以用天下不)¶
　　(失臣節弓矢斧鉞猶是王庭之事也詩曰築城伊/洫作豐伊匹非棘其欲遹追來孝文王之告邑也)¶
　　(無陟我陵我陵我阿無飲我泉我泉我池文王之/攸往也文王无革命之事而有受命之功无觀兵)¶
　　(之心而有即戎之事然且往而獲/吉動必无咎夫非聖人而能之乎)¶
九三(革之/隨)¶
革已日乃孚元亨利貞悔亡¶
隨元亨利貞无咎¶
征凶貞厲革言三就有孚¶
<pb:KR1a0110_WYG_011-4b>¶
　象曰革言三就又何之矣¶
　　(正曰革之隨時可以革矣是皆有乾徳也然且不/時不革故革道之難成也金在於上火在於下用)¶
　　(力不倍體質不變革之隨火而益以木則其埶必/革矣故革之與鼎相倚為用困之與井相緣為體)¶
　　(二者家人之所成務也王者致祀朝夕嶽瀆自卿/大夫而下及於井竈各省其象以致養萬物隨而)¶
　　(變化鼓舞不倦夫无三就之言而希一革之效猶/以灼火而灸巨鑊其无當也審矣詩曰瑟彼柞棫)¶
　　(民所燎矣言夫革而將就者也樵彼桑薪卬烘于/煁言夫革而未就者也革之去故難言矣哉)¶
九四(革之變正象/既濟)¶
革已日乃孚元亨利貞悔亡¶
<pb:KR1a0110_WYG_011-5a>¶
既濟亨小利貞初吉終亂¶
悔亡有孚改命吉¶
　象曰改命之吉信志也¶
　　(正曰改命言夫從革者也金從於澤革而既濟則/猶之澤也然而已革矣故謂之改命言革而既濟)¶
　　(者也夫既濟則猶未當位也而謂之改命何也曰/以言其道則天人皆應矣然則文考之受命亦遂)¶
　　(改玉乎曰是猶之改命也三誓之稱文考則猶未/王也未王而稱曽孫告於名山大川何也曰是武)¶
　　(成之詞也柴望而大告以命庶邦冢君以暨百工/故曰惟先王建邦啓土公劉克篤前烈至于太王)¶
　　(肇基王迹王季其勤王家文王之未改命亦猶太/王王季之未改命也而猶皆王之故曰以言其道)¶
<pb:KR1a0110_WYG_011-5b>¶
　　(則天人皆應矣然則楚之改命也孰亂之曰楚則/自亂非夫周亂之也然且以為亂命故改命者聖)¶
　　(人之所/慎也)¶
九五(革之/豐)¶
革已日乃孚元亨利貞悔亡¶
豐亨王假之勿憂宜日中¶
大人虎變未占有孚¶
　象曰大人虎變其文炳也¶
　　(正曰夫以文徳而成武功非大人而能之乎龍見/之大人於是則未有優劣也夫是則剛日也而曰)¶
<pb:KR1a0110_WYG_011-6a>¶
　　(未占何也曰陽徳之用而隂徳之制三甲三庚則/俱自此始也豐亨之憂勿問之矣然則文王之於)¶
　　(崇密大禹之於有苖亦无所優劣乎曰三旬之格/因壘之降亦何所優劣之有然則湯武之於黄虞)¶
　　(其猶之乾革歟乾革之有徳威天地之大用也大/火之為明堂降婁之為世室天地皆用之然而天)¶
　　(地卒不以/是易次)¶
上六(革之/同人)¶
革已日乃孚元亨利貞悔亡¶
同人于野亨利涉大川利君子貞¶
君子豹變小人革面征凶居貞吉¶
<pb:KR1a0110_WYG_011-6b>¶
　象曰君子豹變其文蔚也小人革面順以從君也¶
　　(正曰易之為道五行各兩震離皆火也乾兑皆金/也革之九三以震火而革兑金三就乃孚革之上)¶
　　(六以離火而革乾金革面而已故甚哉革道之難/也以鳴條之勲而退有慙徳以妹土之監而屢廸)¶
　　(不靖多士曰爾尚寧幹止爾克敬天惟畀矜爾爾/不克敬爾不啻不有爾土予亦致天之罰于爾躬)¶
　　(然則周公其猶之豹變歟曰多士則猶之商金也/然則保衡之於周公亦有優劣歟曰夏徳世衰也)¶
　　(殷徳世盛也受罪浮桀武徳先湯/由是而推伊周之交槩可知矣)¶
䷱¶
鼎元吉亨¶
<pb:KR1a0110_WYG_011-7a>¶
　彖曰鼎象也以木巽火亨飪也聖人亨以享上帝而¶
　大亨以養聖賢巽而耳目聰明柔進而上行得中而¶
　應乎剛是以元亨¶
　象曰木上有火鼎君子以正位凝命¶
　　(正曰東南者火木之交也鬼神之正向在於東南/人生之資用木處其七木巽於水以出水謂之井)¶
　　(木巽於火以納火謂之鼎井鼎兩者以前民用然/而井不如鼎之貴也鼎巽而耳目聰明用専而位)¶
　　(尊家人竈也鼎之託於家人猶子之託於妾也甚/矣易之細也震亦稱木而雷火宅焉屯與噬嗑聖)¶
　　(人用之以平獄市不用之以理家政故聖人之治/家國則必自鼎始矣下巽而上明剛柔交而通變)¶
<pb:KR1a0110_WYG_011-7b>¶
　　(熟而薦新則必由此也詩曰維筐及筥維錡及釜/内子之治也自堂徂基自羊徂牛天子之治也故)¶
　　(正位凝命取象於鼎鼎者貴足而尊耳貴體/而尊用鬼神所依接於乾坤其究也以經綸)¶
初六(鼎之/大有)¶
鼎元吉亨¶
大有元亨¶
鼎顛趾利出否得妾以其子无咎¶
　象曰鼎顛趾未悖也利出否以從貴也¶
　　(正曰是兩元亨也道未有貴於此者也以其在下/而謂之趾謂之妾然而位命係焉賤為貴基下為)¶
<pb:KR1a0110_WYG_011-8a>¶
　　(髙柄世未有生而貴者也顛趾以去故得子以取/新揚休凝命則必始於此矣夫休命之事而可使)¶
　　(妾子與之乎曰其象也言夫棄賤而取貴者也舍/其舊飪而薦其新烹則聖賢樂從然則母以子貴)¶
　　(道歟曰道也有元子則趾不顛无元子/則趾顛顛趾而得元子亦天所上祐也)¶
九二(鼎之/旅)¶
鼎元吉亨¶
旅小亨旅貞吉¶
鼎有實我仇有疾不我能即吉¶
　象曰鼎有實慎所之也我仇有疾終无尤也¶
<pb:KR1a0110_WYG_011-8b>¶
　　(正曰鼎而旅則亦不處矣耳足以聽足足以遷而/守其故處不逺不舉則是怨主也申生之將伐翟)¶
　　(士蒍謂申生曰太子不得立矣克與不克無所避/臯與其不入不如逃之為吳太伯不亦可乎夫申)¶
　　(生則无所逃疾也及重耳出亡至於柏谷卜適齊/楚狐偃曰無卜焉齊楚逺而望奢道逺難通望奢)¶
　　(難及不如翟也夫翟近晉而不通愚陋而多怨可/以竄惡可以共憂今若休憂於翟以觀諸侯其無)¶
　　(不成乃遂之翟也明年夷吾亦欲奔翟冀芮曰不/可後出同走不免於罪且夫偕出偕入難聚居異)¶
　　(情惡不如走梁梁近於秦秦吾親也驪姬懼秦必/將求子故重耳之奔翟夷吾之奔梁則皆慎所之)¶
　　(也然而夷吾不如重耳之實也夷吾愛國重耳仁/親愛國者圖聚仁親者永年故曰夷吾不如重耳)¶
　　(之實/也)¶
<pb:KR1a0110_WYG_011-9a>¶
九三(鼎之/未濟)¶
鼎元吉亨¶
未濟亨小狐汔濟濡其尾无攸利¶
鼎耳革其行塞雉膏不食方雨虧悔終吉¶
　象曰鼎耳革失其義也¶
　　(正曰鼎之未濟尚可以濟也公子重耳在翟十二/年矣乃適齊楚乞食於五鹿困於衛辱於曹危於)¶
　　(鄭去於齊楚乃始入秦秦者晉之雉膏也重耳不/先主秦秦之不先置重耳鼎耳之革塞也重耳之)¶
　　(終主秦秦之終置重耳方雨之虧悔也齊桓將没/秦穆乃霸九年之勲晉文嗣興是皆天也恵懐之)¶
<pb:KR1a0110_WYG_011-9b>¶
　　(不終誰實尸之國人之誦曰威兮懐兮各聚所有/以待所歸兮猗兮違兮心之哀兮嵗之二七其靡)¶
　　(有㣲兮若翟公子吾是之依兮鎮撫國家為王妃/兮故小狐濡尾恵懐之事雨虧終吉重耳之道也)¶
九四(鼎之/蠱)¶
鼎元吉亨¶
蠱元亨利渉大川先甲三日後甲三日¶
鼎折足覆公餗其形渥凶¶
　象曰覆公餗信如何也¶
　　(正曰鼎之蠱鼎新而蠱壊也物有取新而得壊者/无有乎先甲之辛後甲之丁亦古人之所兼取也)¶
<pb:KR1a0110_WYG_011-10a>¶
　　(遲任有言曰人惟求舊器非求舊惟新世亦有樂/用新器而敗者矣詩曰不愆不忘率由舊章無怨)¶
　　(無惡率繇羣匹以新人而操新法以新法而恣新/人先後失宜涉險而圖之其不覆餗者㡬乎故覆)¶
　　(餗有㓙非獨鼎足之咎而主鼎足者之咎也詩曰/雖無老成人尚有典刑夫以覆餗而咎鼎足不如)¶
　　(以典刑而幹物蠱之當也故觀於蠱裕鼎折之間/而先王所以用人行政之道可以得其大凡矣)¶
九五(鼎之/姤)¶
鼎元吉亨¶
姤女壯勿用取女¶
鼎黄耳金鉉利貞¶
<pb:KR1a0110_WYG_011-10b>¶
　象曰鼎黄耳中以為實也¶
　　(正曰鼎之姤鼎有所遇實動於中而行有所之夫/非以養聖賢則在郊祀之前矣夫世之為亨飪來)¶
　　(者不皆聖賢也以利禄養人則利禄之士從之君/子之為鼎鉉精質以堅以舉百物不失其任以變)¶
　　(百物不失其節故為上則耳不革為下則足不折/上不驕而下不諂則亦此道也詩曰無然畔援無)¶
　　(然歆羨誕先登于岸夫以鼎之時而有歆羨畔援/之心其去折足㡬何故黄耳金鉉鼎所致其貞令)¶
　　(也/)¶
上九(鼎之/恒)¶
鼎元吉亨¶
<pb:KR1a0110_WYG_011-11a>¶
恒亨无咎利貞利有攸往¶
鼎玉鉉大吉无不利¶
　象曰玊鉉在上剛柔節也¶
　　(正曰金鉉鼎之所為質也玉鉉鼎之所為文也天/道之革一文一質質濟以文虎豹金玉遞為令也)¶
　　(故鼎而有所遇則必金鉉矣金鉉屢遷不失其居/鼎而存其恒則必玉鉉矣玉鉉成之不失其常故)¶
　　(繭栗之用玉鉉之貴牲醴之設黄耳之致天地之/於聖賢交相致也故曰質極而文文極反質乃天)¶
　　(地聖賢所共為令也詩曰追琢其章金玊其相勉/勉我王綱紀四方淇澳之詩曰如金如錫如圭如)¶
　　(璧夫非有質有文之主而能如此之交備也乎互/革鼎二隂之卦也繫於北政自夬始萃升南北)¶
<pb:KR1a0110_WYG_011-11b>¶
　　(反故為困井以調之調之而後鼎革乃著矣自屯/蒙至鼎革二十四卦而後對化相遇然則亦有不)¶
　　(假二十四限而遇者乎无之需訟之於晉明夷已/逺矣十六限而已交故鼎革之厯君子之所不治)¶
　　(也其不治何也湯武值之而得湯武莽操治之而/得莽操裕温治之而得裕温則是君子可以不治)¶
　　(也夫不曰厯數執中舜禹常治之乎舜禹之事三/千年不得一遇也君子謹其近者以毖其逺者然)¶
　　(則治厯明時何也曰行藏隱現之所從禀也堯舜/不可遇湯武不可事樂而行之憂而違之幸而當)¶
　　(其中際持危扶傾則賢者之務也不幸而值其末/際雲泉巖石足以自老麟鳯之趾胡為乎來哉然)¶
　　(則大際之濶或至數百年近者六七十載人生/上夀不過百嵗安取而量之曰皆於其中際也)¶
　　(而見夫一丈之木不足以植八尺之表者乎物者/序卦傳曰井道不可以不革故受之以革革)¶
<pb:KR1a0110_WYG_011-12a>¶
　　(莫若鼎故受之以鼎敬宗二年丙午冬十二月宦/官劉克明等弑上於内堂立絳王悟宦官王守澄)¶
　　(又討克明殺悟立江王涵明年丁未則革之初限/也文宗初立内憤宦官與宋申錫謀清禁闥謀泄)¶
　　(而申錫坐誅諸閹愈肆李訓鄭注起於布衣佞守/澄以誅陳宏志又附仇士良以誅王守澄甘露之)¶
　　(變使三相駢首南衙屏息以聽北司劉從諫再疏/天子賴以自彊龍紀大順之旤備兆於此矣文宗)¶
　　(既崩成美坐廢武宗以英毅之姿乗權三載未敢/去仇士良然用李徳裕討昭徳鎮撫河北不用監)¶
　　(軍差有可觀者宣宗初立克復河湟大中之治以/明察稱而郤裴休之論不立東宫使王宗實抵巇)¶
　　(再行擁立懿宗優柔荒晏委政路巖醉心梵文十/四年中无一善狀自武宗以来二三十年藩鎮降)¶
　　(心宦官蠖屈令有賢明之主考慎其相復貞觀之/治唐祚可延也數窮理極鼎波將沸乾符之元年)¶
<pb:KR1a0110_WYG_011-12b>¶
　　(王仙芝亂於長垣明年田令孜為中尉明年黄巢/亂於曹州又明年大同軍亂於沙陁劉巨容欲留)¶
　　(賊為資髙千里以風痺㢮力遂使巢犯長安上走/興元李克用起於沙陁朱全忠出於降宼均之臣)¶
　　(虜而克用有破巢之勲全忠開援弓之釁朝廷不/為别白强任調停而田令孜又以鹽鐵私㯽重榮)¶
　　(使朱玫李昌符共攻河中於是烽烟四合芝荻共/焚矣僖宗再至興元朱玫遂立襄煴㣲克用移檄)¶
　　(討玫則天子不還長安昭宗之立李克用未封而/朱全忠為東平王張濬孔緯以吮墨書生欲與克)¶
　　(用交捽於戎馬之下使五節度縱横不可復制揚/田諸閹雖殄而李茂貞毒燄甚於王行瑜韓建劉)¶
　　(季述殺十六宅王天子遂不敢問劉季述誅而韓/全誨起敝狐一皮百犬共嘷可歎也李茂貞朱全)¶
　　(忠既蕩洗羣閹遂自相併全忠坐大克用獨在晉/陽无匡復之䇿但云朝廷不欲克用入都亦豈有)¶
<pb:KR1a0110_WYG_011-13a>¶
　　(召陵之意城濮之業乎唐取天下於隋所克敵最/多及其末造狗鼠之匹盡為羣雄裴監刼父之謀)¶
　　(初起宫掖而閹宦縱横亦極前代故觀唐室陵遲/之故自袁董而下傕氾而上无毒不茹猶且遷延)¶
　　(二十餘年无五代兩晉之事或云是沙陀之威不/知為文皇之烈也鼎革之際危矣哉然則鼎革中)¶
　　(交在宣懿之際无甚㓙醜者何也曰宣宗臨崩以/夔王滋屬王歸長恐中尉王宗實異論出為淮南)¶
　　(監軍及王宗實入辭見上已崩遂殺歸長及夔王/迎鄆王灌立之以義則正以辭則順立嫡奉長出)¶
　　(一中尉之手舉朝无敢問者盖唐室厯朝立愛立/少之疹於是始創而中尉為之見標天道昭然安)¶
　　(可誣/也)¶
䷲¶
<pb:KR1a0110_WYG_011-13b>¶
震亨震來虩虩笑言啞啞震驚百里不喪匕鬯¶
　彖曰震亨震來虩虩恐致福也笑言啞啞後有則也¶
　震驚百里驚遠而懼邇也出可以守宗廟社稷以為¶
　祭主也¶
　象曰洊雷震君子以恐懼修省¶
　　(正曰主器者莫若長子聖人所救顚趾也夫有家/國者其多憂患乎桑土之不時風雨之不宜則君)¶
　　(子是求而君子者又有愛惡攻取以集於多㓙多/懼之地故虩虩震驚君子猶之飲食也召誥曰王)¶
　　(敬作所不可不敬徳我不可不監于有夏亦不可/不監于有殷我不敢知曰有夏服天命惟有厯年)¶
<pb:KR1a0110_WYG_011-14a>¶
　　(我不敢知曰不其延惟不敬厥徳乃旱墜厥命我/不敢知曰有殷受天命惟有厯年我不敢知曰不)¶
　　(其延惟不敬厥徳乃早墜厥命夫以夏殷厯祀而/皆曰早墜不延以周召之智而皆曰不敢知古人)¶
　　(之恐懼修省有如此者故震者恐懼修省之象也/恐懼修省莫如止思其究也以思不出其位焉)¶
初九(震之/豫)¶
震亨震來虩虩笑言啞啞震驚百里不喪匕鬯¶
豫利建侯行師¶
震來虩虩後笑言啞啞吉¶
　象曰震來虩虩恐致福也笑言啞啞後有則也¶
<pb:KR1a0110_WYG_011-14b>¶
　　(正曰小心翼翼夙戒之治也震來虩虩臨事之致/也泰誓曰罔或無畏寧執非敵是震豫之事也然)¶
　　(則文王之赫怒非歟曰戒懼以作其智赫怒以作/其勇怒非天道則不敢用也然則武王猶之人事)¶
　　(歟曰上帝臨女無貳爾心則猶之天道也君子居/常不失戰栗臨事不失整暇宴至如齋豫來如敵)¶
　　(先震而後笑毋亦有衆人之心/乎曰聖人亦猶之衆人之心也)¶
六二(震之/歸妹)¶
震亨震來虩虩笑言啞啞震驚百里不喪匕鬯¶
歸妹征凶无攸利¶
震來厲億喪貝躋于九陵勿逐七日得¶
<pb:KR1a0110_WYG_011-15a>¶
　象曰震來厲乗剛也¶
　　(正曰震厲而尚可避乎震厲而尚可避非宼則媾/而已躋于九陵明也勿逐七日恕也明以恕君子)¶
　　(所以化彊禦君子幸而不當明夷與困之事一朝/之懼七日之患勿逐之矣大君之厲報以身小人)¶
　　(之厲報以貝鬭媾之凶勿往焉耳諺曰佐饔者嘗/佐鬭者傷九陵七日未為遠也知敝永終又安有)¶
　　(億貝之/心乎)¶
六三(震之/豐)¶
震亨震來虩虩笑言啞啞震驚百里不喪匕鬯¶
豐亨王假之勿憂宜日中¶
<pb:KR1a0110_WYG_011-15b>¶
震蘇蘇震行无𤯝¶
　象曰震蘇蘇位不當也¶
　　(正曰震之豐勿憂之矣震之厲行非以為𤯝也有/道刑戮不及君子清明震厲不及善人震之蘇蘇)¶
　　(萬物之所繇生也夫使天地以雷霆為𤯝於天下/則萬物之殄絶久矣故刑戮者天地之正令也以)¶
　　(正令則民皆敬以𤯝令則民皆疑以天地之尊鬼/神為政雷霆不時則天地自為不祥之令而况於)¶
　　(王者乎况於聖人乎周書曰受王嘉/師監于茲祥刑是震而豐之道也)¶
九四(震之/復)¶
震亨震來虩虩笑言啞啞震驚百里不喪匕鬯¶
<pb:KR1a0110_WYG_011-16a>¶
復亨出入无疾朋來无咎反復其道七日來復利有攸¶
往¶
震遂泥¶
　象曰震遂泥未光也¶
　　(正曰震而復則遂已復矣正而震則是可震也震/而𤯝則是不可復也不可復而震之則不如其復)¶
　　(之也九四之泥何居乎上有柔主下有彊相威戮/屢試霖雨不作震而遂泥不失為智也然則君子)¶
　　(之修省亦可中止乎曰君子之修省若將終身也/天地震怒不能終日夫使聖人在上風雨以時百)¶
　　(物啓蟄雖无疾雷震電猶未謂之底滯/也故震遂泥道猶未光君子無譏焉耳)¶
<pb:KR1a0110_WYG_011-16b>¶
六五(震之/隨)¶
震亨震來虩虩笑言啞啞震驚百里不喪匕鬯¶
隨元亨利貞无咎¶
震往來厲億无喪有事¶
　象曰震往來厲危行也其事在中大无喪也¶
　　(正曰以震懼之時而向晦宴息其可乎曰奚不可/之有多動者所為多喪无事者所為有事也雷動)¶
　　(而澤行上柔而物悦與物同憂與時俱休其説在/市南宜僚之答白公晏子之答崔杼也詩曰無將)¶
　　(大車維塵雝兮無思百憂祇自重兮夫震厲者億/度智慮之所從出也然或以億度而得之億度而)¶
<pb:KR1a0110_WYG_011-17a>¶
　　(失之故億度者古人所不貴也然則歸妹有喪而/隨无喪何也曰五崇而二卑也崇少喪而卑多喪)¶
　　(崇有事而卑无事崇往而/卑來夫亦各隨其時而已)¶
上六(震之/噬嗑)¶
震亨震來虩虩笑言啞啞震驚百里不喪匕鬯¶
噬嗑亨利用獄¶
震索索視矍矍征凶震不于其躬于其隣无咎婚媾有¶
言¶
　象曰震索索中未得也雖凶无咎畏隣戒也¶
<pb:KR1a0110_WYG_011-17b>¶
　　(正曰于其隣何也非正位也婚媾有言何也連也/夫噬嗑之震身在于法雖戒而无及震之噬嗑戒)¶
　　(修於隣雖懼而不害懐刑君子則亦有衰世之慮/也夫衰世之刑離於正位者則亦鮮矣詩曰有兔)¶
　　(爰爰雉離于羅雷霆之下无有聰聽震電之旁无/有正視責校耳以聰聽繩震目以正視夫為耳目)¶
　　(者不亦難乎詩曰謂天盖髙不敢不跼謂地盖厚/不敢不蹐維號斯言有倫有脊其震上六之謂乎)¶
䷳¶
艮其背不獲其身行其庭不見其人无咎¶
　彖曰艮止也時止則止時行則行動靜不失其時其¶
　道光明艮其止止其所也上下敵應不相與也是以¶
<pb:KR1a0110_WYG_011-18a>¶
　不獲其身行其庭不見其人无咎也¶
　象曰兼山艮君子以思不出其位¶
　　(正曰震之有億艮之有思夫非猶有其身乎有其/身則見其人見其人而後敵應隨之動靜行止是)¶
　　(非得喪相觸互起而其正位不復可辨矣故身之/正位在於心此億得億喪不快危熏者皆心也言)¶
　　(心而身之正位見焉心之正位不在於身此億得/億喪不快危熏者皆非心也言身而心之正位不)¶
　　(可得而見焉不可得而見則思思而后知思出於/无思復還於无思趾腓限夤身輔動而億之皆身)¶
　　(靜而思之亦皆心也靜而億之皆我動而思之亦/皆人也夫知思之出於无思復還於无思者吾與)¶
　　(之言思之位矣詩曰於緝熙敬止為人君止於仁/為人臣止於敬為人子止於孝為人父止於慈與)¶
<pb:KR1a0110_WYG_011-18b>¶
　　(國人交止於信亦曰不出位而已不出位則得心/所為正位者矣故艮者思不出位之象也思不出)¶
　　(位莫如修省其究/也以恐懼修省)¶
初六(艮之/賁)¶
艮其背不獲其身行其庭不見其人无咎¶
賁亨小利有攸往¶
艮其趾无咎利永貞¶
　象曰艮其趾未失正也¶
　　(正曰賁動者也艮之賁可以制動矣而猶恐其終/動也謂其以行為事也艮其趾不行矣不行而能)¶
<pb:KR1a0110_WYG_011-19a>¶
　　(不見其人乎曰未之知也世之見人者非趾也世/固有不行其庭常見其人者矣然則永貞如何曰)¶
　　(守正而已矣易之於趾也於是五申之矣噬嗑賁/咸大壯夬皆是也夫以趾命趾不如以趾命身之)¶
　　(為止也詩曰折栁樊圃狂夫瞿瞿又曰無/已太康職思其居夫猶是以趾命趾者乎)¶
六二(艮之/蠱)¶
艮其背不獲其身行其庭不見其人无咎¶
蠱元亨利涉大川先甲三日後甲三日¶
艮其腓不拯其隨其心不快¶
　象曰不拯其隨未退聽也¶
<pb:KR1a0110_WYG_011-19b>¶
　　(正曰物未有止而不壊者止而蠱兩甲申令庶可/以免矣然且為之不快故乾乾者君子飭躬之事)¶
　　(止止者君子明心之務也腓止而隨動腓不制隨/心不制腓動止相貿而後蠱生焉先甲以辛之後)¶
　　(甲以丁之則亦庶可以止矣詩曰民莫不逸我獨/不敢休天命不徹我不敢傚我友自逸无逸之與)¶
　　(知止同義也是聖人之有事與无事者同智也必/以无事為止則是以流水戸樞神明於天地也是)¶
　　(兩甲所/不取也)¶
九三(艮之/剝)¶
艮其背不獲其身行其庭不見其人无咎¶
剝不利有攸往¶
<pb:KR1a0110_WYG_011-20a>¶
艮其限列其夤厲薰心¶
　象曰艮其限危薰心也¶
　　(正曰屈伸者天地之奥府也限夤之間屈伸所生/形以之動神以之靜體以之懃心以之佚艮限列)¶
　　(夤則是為厲也然則是貴動也動而曰艮列何也/曰是動而剝者也剝而後不動者生焉上下之間)¶
　　(或失之柔而矯之以剛矯以剛而不可復柔則腑/臓之鬱&KR0424;達於心繫故以彊介任事責其卿大夫)¶
　　(而勢極不反者亦猶之艮列也詩曰寛兮綽兮猗/重較兮善戲謔兮不為虐兮言夫善動而得屈伸)¶
　　(之故/者也)¶
六四(艮之/旅)¶
<pb:KR1a0110_WYG_011-20b>¶
艮其背不獲其身行其庭不見其人无咎¶
旅小亨旅貞吉¶
艮其身无咎¶
　象曰艮其身止諸躬也¶
　　(正曰旅不處者也不處而謂之止何也心託於身/猶旅之載道也存則居焉過則去焉與其止於樂)¶
　　(餌不若止於不樂餌者也艮之旅夫以為是形氣/動者皆旅也天下之稱主人者惟心而已心被於)¶
　　(天下則天下皆主也游於天下則天下皆旅也七/尺之骸萬里之舍神明所經客於晝夜詩曰蜉蝣)¶
　　(掘閲麻衣如雪心之憂矣於我歸説言夫旅而不/知其主也旅而知其主則止可以行行可以止故)¶
<pb:KR1a0110_WYG_011-21a>¶
　　(知行之非旅止之非主/者吾與之言行止矣)¶
六五(艮之/漸)¶
艮其背不獲其身行其庭不見其人无咎¶
漸女歸吉利貞¶
艮其輔言有序悔亡¶
　象曰艮其輔以中正也¶
　　(正曰漸物之序也水以漸行山以漸升鴻以漸飛/女以漸歸君子之為行也先此而後彼其為言也)¶
　　(先人而後已故知君子之為言者可以遺身而行/人矣古之君子登於介丘必祀其輔或於亭云或)¶
<pb:KR1a0110_WYG_011-21b>¶
　　(於梁甫故體峻者不營宅髙者不勞詩曰訏謨定/命逺猶辰告夫有訏謨而无定命有逺猶而无辰)¶
　　(告亦猶介丘之不可登登之不可止也記曰天降/時雨山川出雲言者思之雲也雲象於山言象於)¶
　　(思知思之所從出則知思之所從歸知思/之所從歸則知言與不言所為位者矣)¶
上九(艮之/謙)¶
艮其背不獲其身行其庭不見其人无咎¶
謙亨君子有終¶
敦艮吉¶
　象曰敦艮之吉以厚終也¶
<pb:KR1a0110_WYG_011-22a>¶
　　(正曰天下之言艮背者其惟謙乎俯而僂僂而走/以是觀背何身之有以是行庭何人之有故北堂)¶
　　(无身不為幽也前庭无人不為闃也謙謙而行得/所究也故謙者敦艮之道也天下之言厚終者則)¶
　　(必惟謙也堂深而後神棲焉庭寂而後精交焉詩/曰噲噲其正噦噦其㝠君子攸寧故艮而謙禮樂)¶
　　(之所從出也禮樂有萬艮謙為上故知艮之謙者/雖祀上帝亨岐山而登明堂固必繇此無疑也)¶
　　(震艮二陽之卦也繫於南政二陽競長而豪臣立/主是猶在中國也而手足交亂上下反易是寧愈)¶
　　(於頥頥乎曰猶之頥頥也而頥共一姓上下反復/不離其宗又有地道載持其間妖孽之興至婦寺)¶
　　(極矣震艮則兩體競治也以用卦乗之猶在萃升/之限則震艮操柄萃升用事矣自咸恒來者五卦)¶
　　(值於鼎革鼎革㑹於震艮而天下易命固其所也/序卦傳曰主器者莫若長子故受之以震震者動)¶
<pb:KR1a0110_WYG_011-22b>¶
　　(也物不可以終動止之故受之以艮艮者止也是/謂立嫡之義乎曰亦言乎主器者耳長少何常一)¶
　　(反一復惟天所置是天地之所以亂也乾寧之甲/寅昭宗誅楊復恭藉韓建李茂貞之力明年王行)¶
　　(瑜韓建李茂貞犯闕殺韋昭度李谿於是李克用/入討三鎮上自石門復還長安封李克用為晉王)¶
　　(是則李克用震者也克用震則全忠艮全忠得為/艮乎曰克用動而全忠止之則艮也是時克用屯)¶
　　(渭北李茂貞韓建事朝廷陽恭朝廷慮以克用討/茂貞則克用愈熾謂停息兵克用還晉陽而茂貞)¶
　　(犯闕上如華州再還長安而有少陽院之事崔𦙍/為相外倚全忠内倚茂貞盡誅諸宦官為先朝報)¶
　　(仇亦无益於事既而身没國喪徒啓白馬之旤繇/是而觀即前留晉陽鎮壓朱李事成功定稽首以)¶
　　(讓沙陀未有頓挫生靈至於此極也甲子全忠既/殺崔𦙍丁卯遂稱帝明年克用卒全忠即畏克用)¶
<pb:KR1a0110_WYG_011-23a>¶
　　(亦不過嵗朔之間耳又五年而全忠亦有子禍與/禄山思明爭烈又十二年存朂始稱帝於魏州當)¶
　　(吳蜀勸進之時存朂謂諸將曰先王語余昔天子/幸石門吾發兵討賊威振天下當時若抰天子據)¶
　　(闗中自作丸錫禪文誰能禦我但吾家世忠孝立/功帝室誓死不為耳他日當以復唐社稷為心慎)¶
　　(勿効此曹所為言猶在耳何可忘也夫忠孝之種/寧獨邁於戎狄乎同光元年莊宗遂㓕梁明年又)¶
　　(以宦官為諸司使監軍既又以伶人為刺史卒以/三矢殉於樂器之燄故天下神器非一將之任也)¶
　　(嗣源繼起稍變舊習自云某本胡人因亂見推願/天蚤生聖人為生民主明宗八年閔帝初立從珂)¶
　　(又起馮道以八年宰相望塵勸進曽不數年又為/石晉平章石晉以桑維翰之策實獻十六州復以)¶
　　(景延廣之謀虚讋十萬劒坐使亡國收其餘辱劉/知逺稱帝晉陽不改天福之號未一年遂歾又未)¶
<pb:KR1a0110_WYG_011-23b>¶
　　(三年而郭威弑隱帝即位於澶州劉崇亦援契丹/即位於晉陽俱不三年而歾柴世宗又立六年粗)¶
　　(成綱紀而天既厭亂震艮載終陳橋之變光於澶/州宋以木徳乗火而起矣計五代之間八姓十二)¶
　　(主近者二三年逺者六七載自亂離以來未有如/此之速也攷其間克用存朂義自屬唐石劉後唐)¶
　　(之將也朱温唐室之賊也郭周繼之直開宋先猶/諸節度蟬聨自帝无當於運㑹也然則是猶屬唐)¶
　　(乎曰魏晉之間自為一限後漢之不得屬魏猶後/唐之初不屬梁也必以中土之攘奪為上天之睠)¶
　　(顧則長安洛陽遂為正朔之㑹少昊不必起於曲/阜顓頊不必都於髙陽矣然則是用卦兩位之果)¶
　　(何屬乎曰是萃升革鼎之交也萃升易位革鼎易/政兩際合畀而震艮值之以各自為長子一反一)¶
　　(復雖十二主八姓豈為過乎然則上際也艮震與/姤夬交天地亦易位六子亦互爭正值於革鼎而)¶
<pb:KR1a0110_WYG_011-24a>¶
　　(猶有㑹昌大中咸通之治何也曰火徳二十有七/其運未終而煇氣從之自僖宗元年乾符甲午又)¶
　　(二十七年庚申而劉季述幽上於少陽以視太宗/元年丁亥二百七十三年其所繇來葢亦逺矣)¶
䷴¶
漸女歸吉利貞¶
　彖曰漸之進也女歸吉也進得位往有功也進以正¶
　可以正邦也其位剛得中也止而巽動不窮也¶
　象曰山上有木漸君子以居賢徳善俗¶
　　(正曰漸序也序貴序齒序賢皆序也彊者在上柔/者在下綴綴然自為先後也是聖人所以教弟也)¶
<pb:KR1a0110_WYG_011-24b>¶
　　(木託於山漸長以髙止而巽上下皆順聖人以此/教弟而長㓜不爭上下无怨故隨蠱漸歸妹四者)¶
　　(易之大際也隨以教弟蠱以教孝漸以教順歸妹/以教慎四者仁讓所繇興也三序之中序賢為上)¶
　　(以為序賢易爭故又教弟以致其順詩曰民之無/良相怨一方受爵不讓至于已斯亡夫知漸之義)¶
　　(者則庶乎可以善俗矣故山上有木君子以居賢/徳善俗交讓之隣梟䲭不賓嘉木所都尚虞斧斤)¶
　　(其究也以/永終知敝)¶
初六(漸之/家人)¶
漸女歸吉利貞¶
家人利女貞¶
<pb:KR1a0110_WYG_011-25a>¶
鴻漸于干小子厲有言无咎¶
　象曰小子之厲義无咎也¶
　　(正曰是猶之家人也長長㓜幼而家人之道備矣/事親從兄盖自小子而始也嗃嗃之厲則小子先)¶
　　(受之書曰王嗣厥徳罔不在初立愛惟親立敬惟/長婉娩聽訓則不獨為女貞而設也記曰雞初鳴)¶
　　(擳縰笄總佩容臭以適父母舅姑之所立無跛視/無窺聽無倚笑不至矧怒不至詈無私怨無私蓄)¶
　　(無私施與負劍辟咡以從先生問几杖枕席何嚮/何趾唯諾而進欠伸而退小杖而受大杖而走者)¶
　　(是小子之厲也厲雖有言何咎之有/故知漸之小子者可以漸於大人矣)¶
六二(漸之/巽)¶
<pb:KR1a0110_WYG_011-25b>¶
漸女歸吉利貞¶
巽小亨利有攸往利見大人¶
鴻漸于磐飲食衎衎吉¶
　象曰飲食衎衎不素飽也¶
　　(正曰漸而巽以序以順是可以從君矣單襄公曰/人性陵上不可盖也求盖人其抑下滋甚郤至在)¶
　　(七人之下而欲上之是求盖七人也其有七怨怨/在小醜猶不可堪况在侈卿乎故君子始進患不)¶
　　(能漸始進而漸患不能巽也趙衰三讓卒不失位/范爕三掩以得親詬詩曰羔羊之縫素絲五總委)¶
　　(蛇委蛇退食自公是漸而巽之謂也漸而巽以化/天下可也又何不可從政之有此易之微義也)¶
<pb:KR1a0110_WYG_011-26a>¶
九三(漸之/觀)¶
漸女歸吉利貞¶
觀盥而不薦有孚顒若¶
鴻漸于陸夫征不復婦孕不育凶利禦宼¶
　象曰夫征不復離羣醜也婦孕不育失其道也利用¶
　禦宼順相保也¶
　　(正曰九三未失位也漸之觀未失徳也徳位未失/而匹耦見㓙何也應敵而時失也漸可以歸矣觀)¶
　　(而不歸强敵在外而悉索從之進者愈逺去者愈/久功利動于中而家道睽於外是于役陽陽之所)¶
<pb:KR1a0110_WYG_011-26b>¶
　　(繇作也故漸陸之鴻必離其羣樂進之夫其家不/蕃觀進而知退觀往而知復則庶乎其可以相保)¶
　　(矣詩曰未見君子憂心惙惙亦既見/止亦既覯止我心則悦是之謂也)¶
六四(漸之/遯)¶
漸女歸吉利貞¶
遯亨小利貞¶
鴻漸于木或得其桷无咎¶
　象曰或得其桷順以巽也¶
　　(正曰木不得所遯桷猶得所遯也君子相時而動/擇地而蹈時地相違抱闗擊柝亦庶乎可也詩曰)¶
<pb:KR1a0110_WYG_011-27a>¶
　　(十畝之間兮桑者閑閑兮行與子還兮天下无政君/子有命鞅掌之勤亦不足敬也以謂茍得其所棲)¶
　　(而可矣然終不如游於藪/澤而託於洲渚之正也)¶
九五(漸之/艮)¶
漸女歸吉利貞¶
艮其背不獲其身行其庭不見其人无咎¶
鴻漸于陵婦三嵗不孕終莫之勝吉¶
　象曰終莫之勝吉得所願也¶
　　(正曰陵不若澤之樂也然而魚網兔𦊨亦可以相/謝矣君子无所勝於人而人樂於勝君子故有逺)¶
<pb:KR1a0110_WYG_011-27b>¶
　　(人之志者无近人之旤有勝敵之心者終有受敵/之恥矣宋公子臧及吳公子札衛公子鮮此三公)¶
　　(子者行有優劣而要於逺旤去恥終莫之勝則一/也君子不為功勸不為名誘不為威怵不為害疚)¶
　　(安其心而止其居饑渇不阻三黜不恥夫以為蘧/瑗栁下恵氏之行也雖有在磐之食不謀之矣詩)¶
　　(曰髙山仰止景行行/止是鴻漸之陵是也)¶
上九(漸之/蹇)¶
漸女歸吉利貞¶
蹇利西南不利東北利見大人貞吉¶
鴻漸于逵其羽可用為儀吉¶
<pb:KR1a0110_WYG_011-28a>¶
　象曰其羽可用為儀吉不可亂也¶
　　(正曰鴻漸之儀安可亂乎君子進不失其序退不/失其願在上位不侈在下位不怨以在陵則已逺)¶
　　(以在桷則已翫雲逵羽儀翺翔休明何不可之有/或曰是蹇也動而難生雲㝠之野人思其羽故謂)¶
　　(出不如處也夫古之仁人亦有殺身以儀世去質/以尊文者矣以為漸近於名則真質不存也故見)¶
　　(險而知避髙飛而逺去古之大人皆用之是二彖之/所貴貞也詩曰鶴鳴于九臯聲聞于天魚在于渚)¶
　　(或潛在淵羽儀/之光何侈之有)¶
䷵¶
歸妹征凶无攸利¶
<pb:KR1a0110_WYG_011-28b>¶
　彖曰歸妹天地之大義也天地不交而萬物不興歸¶
　妹人之終始也說以動所歸妹也征凶位不當也无¶
　攸利柔乘剛也¶
　象曰澤上有雷歸妹君子以永終知敝¶
　　(正曰歸妹大義也然則征凶无利何也曰妹多媵/也媵不得為正也隨之與歸妹隂陽之雜也隨男)¶
　　(而歸女也隂陽之雜何也曰澤水也而命之金雷/火也而命之木水在於内而木從之疑於火木在)¶
　　(於外而水從之疑於金内外疑情宼媾疑形永終/知敝則必繇此也然則隨之不疑何也曰丈夫小)¶
　　(子隨亦或疑之也隨於澤則失於木隨於火則失/於水隨亦或疑之也然而臣道也非媵也曰君子)¶
<pb:KR1a0110_WYG_011-29a>¶
　　(而亦有媵者乎曰君子而隨人則媵也歸妹者隨/人而貴者也詩曰緑兮絲兮女所治兮我思古人)¶
　　(俾無訧兮古人則庶乎知敝者也然則澤上有雷/歸妹何義也曰雷動於澤魚龍從之或得以孕或)¶
　　(以失肓君子見氣而徴質見質/而徴本其究也以居賢徳善俗)¶
初九(歸妹/之解)¶
歸妹征凶无攸利¶
解利西南无所往其來復吉有攸往夙吉¶
歸妹以娣跛能履征吉¶
　象曰歸妹以娣以恒也跛能履吉相承也¶
<pb:KR1a0110_WYG_011-29b>¶
　　(正曰歸妹而解則往矣為往者何復乎夙往夙復/非歸妹之義也或為娣則可矣始仕无位或進或)¶
　　(退潔身而下不疑引過而上不罪是伊尹膠鬲氏/之行也詩曰言告師氏言告言歸薄汚我私薄澣)¶
　　(我衣是以后妃/引娣之義也)¶
九二(歸妹/之震)¶
歸妹征凶无攸利¶
震亨震來虩虩笑言啞啞震驚百里不喪匕鬯¶
𦕈能視利幽人之貞¶
　象曰利幽人之貞未變常也¶
<pb:KR1a0110_WYG_011-30a>¶
　　(正曰初二皆下也跛眇之視履皆未為正也而獨/且有利焉何也是歸妹之常也古者取女同姓媵)¶
　　(之以廣嗣續以全婚媾詩曰諸娣從之祁祁如雲/夫是則曰幽人何也曰幽人者君子之所共志也)¶
　　(君子不見色於人不見聲於人人知之不揚不知/之不懟故窈窕者鐘鼓之所為樂也衛將軍文子)¶
　　(三仕矣而猶為下卿展季公族也老於卑位是能/无震虩之言乎曰吾不失所為幽人者而已詩曰)¶
　　(仲氏任只其心塞淵終温且/惠淑慎其身是幽人之行也)¶
六三(歸妹之/大壯)¶
歸妹征凶无攸利¶
大壯利貞¶
<pb:KR1a0110_WYG_011-30b>¶
歸妹以須反歸以娣¶
　象曰歸妹以須未當也¶
　　(正曰婦无少壯臣无崇卑曰貞而已矣貞者大人/之事諒者匹婦之誼也歸而逺時則以須歸而當)¶
　　(時則以娣四十而服官七十而懸車夫有終年之/仕无一日之祿者矣非禮不履則士君子之所自)¶
　　(處也詩曰髧彼兩髦實維我儀之死/矢靡它是衛共姜宋伯姬之行也)¶
九四(歸妹/之臨)¶
歸妹征凶无攸利¶
臨元亨利貞至于八月有凶¶
<pb:KR1a0110_WYG_011-31a>¶
歸妹愆期遲歸有時¶
　象曰愆期之志有待而行也¶
　　(正曰君子之仕為義而已仕而必黄虞歸而必京/師則三代无浚明之士姜子多不嫁之女也詩曰)¶
　　(摽有梅傾筐暨之求我庶士迨其謂之夫以學為/不足不敢言仕者漆雕開公明宣氏之行也以仕)¶
　　(為无益不復言學者申徒狄介之推氏之行也歸/妹之臨以待仕何期乎諺曰俟河之清人夀㡬何)¶
　　(詩曰俟我于巷兮悔予不送兮是猶/擇吉而蹈者也則亦未至於怨悔也)¶
六五(歸妹/之兑)¶
歸妹征凶无攸利¶
<pb:KR1a0110_WYG_011-31b>¶
兌亨利貞¶
帝乙歸妹其君之袂不如其娣之袂良月幾望吉¶
　象曰帝乙歸妹不如其娣之袂良也其位在中以貴¶
　行也¶
　　(正曰歸妹而兑君悦其臣臣亦悦其君夫天下之/君自謂不如臣者鮮矣成湯之稱阿衡曰聿求元)¶
　　(聖武王之頌吕望曰維師尚父桓管之交兼取之/矣然而管仲之娣亦未有良於管仲者故楚令尹)¶
　　(之賢樊姬之所竊笑也詩曰嘒彼小星三五在東未/望之月也嘒彼小星維參與昴將望之月也夫以)¶
　　(彌望之光失嘒彼之輝日夕而昃其與㡬何/歸妹之兌麗澤而悅則必有得於此者矣)¶
<pb:KR1a0110_WYG_011-32a>¶
上六(歸妹/之睽)¶
歸妹征凶无攸利¶
睽小事吉¶
女承筐无實士刲羊无血无攸利¶
　象曰上六无實承虚筐也¶
　　(正曰歸妹而睽歸妹之敝則必極於此矣睽者家/人之反也異同生而志不相得不相得而牙猾相)¶
　　(為孽也故兑者羊也震者筐也彼此虚疑則是不/祥也金之疑火火之疑水著於士女則乖於家著)¶
　　(於君臣則乖於國秦誓曰仡仡勇夫射御不違我/尚不欲惟截截善諞言俾君子易辭我皇多有之)¶
<pb:KR1a0110_WYG_011-32b>¶
　　(故永終者家國之大繫也諞言无物飾行无恒家/國之大不利也夫家國之大不利則將在媢嫉矣)¶
　　(秦誓曰邦之杌&KR1150;曰繇一人邦之榮懐亦尚一人/之慶長國家者而觀於歸妹則亦知所戒矣夫)¶
　　(凡易之下際至夬姤而易次夬姤而下復為四六/故更一際而始革鼎革鼎帝王之要㑹也革鼎之)¶
　　(於夬姤猶夬姤之於剥復也革鼎二隂從於北政/寅戌初候火徳之所從歸也鬼神出入於是司令)¶
　　(贏厯之往反於是中次故革/鼎之㑹王者之所慎辨也)¶
　　(乾坤司上六子司下坎離者乾坤之寄宅也震艮/者乾坤之終始也故鼎革之後受於震艮震艮二)¶
　　(陽從於南政辰申中候水徳之所從盈焉者也動/漸歸妹之在下經猶隨蠱之在上經也反易變)¶
　　(各還其卦從於北政為寅戌中候火徳之所從究/也日月薄蝕於是更端故革鼎震艮漸歸妹為下)¶
<pb:KR1a0110_WYG_011-33a>¶
　　(經之要㑹人道乗除繇於中舍故觀於圜圖而後/知隂陽家室為天道之腑臟泰否兩濟於是經緯)¶
　　(一南一北二六為際盛衰之所從而紀焉者也也/序卦傳曰物不可以終止故受之以漸漸者進)¶
　　(進必有所歸故受之以歸妹於是則宋祖受命矣/是交卦也而興主值之何也曰猶之泰否隨蠱也)¶
　　(隂陽交暢天地之所立主也六子之交暢獨隨蠱/漸歸妹耳然則謂之災卦何也曰剛柔交而難生)¶
　　(屯蒙則猶之未交也艮巽震兑於是乃交損益為/六朝之終咸恒為魏晉之始則亦猶此也然有反)¶
　　(覆而无對化反復對化俱則治亂之終始備矣故/趙宋之於元代於魏晉六朝同治也建隆元年庚)¶
　　(申其明年入漸用卦之交在革自咸恒來者損益/之際也開寳興國之治粗有可觀諸王不蚤自克)¶
　　(以及於死非復爻象之所能治中交辛卯以李繼/遷觀察銀夏卒為酉土大艱甲午李順陷成都以)¶
<pb:KR1a0110_WYG_011-33b>¶
　　(宦者王繼恩為招討猶有五代之風焉於是趙保/吉冦靈州保吉即繼遷也真宗五年保吉陷靈州)¶
　　(明年䧟西涼子徳明以契丹立稱西平王甲辰景/徳元年契丹大舉入冦上渡河次澶淵契丹受盟)¶
　　(而𨓆真宗既恥城下之盟遂侈東封之䇿天書屢/見社首乃登崔立孫奭之疏既用見疎王旦冦凖)¶
　　(之賢猶依以自固開元天寳之故智唱于大中祥/符之間危哉其自誣也劉徳妃既正中宫浸于外)¶
　　(事乾興遺詔遂以軍國聽其處分幾立劉氏七廟/嚮非大臣秉政豶牿於蚤歸妹征凶豈可量哉然)¶
　　(則諸圖之无取於歸妹者何也定位歸漸在梁唐/之際而宋興在損益之端七十二限皆在井鼎之)¶
　　(交而漸歸殿後衡圖用限皆在咸恒損益升鼎之/際而漸歸多在漢獻唐懿之間唐懿宗曰朕安敢)¶
　　(望堯舜望周赧漢獻耳周赧漢獻制於强諸侯朕/乃制於家奴故漸歸妹者易所離為入亂也而初)¶
<pb:KR1a0110_WYG_011-34a>¶
　　(宋值之何也曰世之為治者幾何旤重於前則勢/平於後機張於左則害㢮於右觀於乾坤六子三)¶
　　(限六際魏晉六朝之所始終而後宋之受/命為隨蠱同交與秦漢比義曉然見也)¶
　¶
　¶
　¶
　¶
　¶
　¶
<pb:KR1a0110_WYG_011-34b>¶
　¶
　¶
　¶
　¶
　¶
　¶
　¶
　易象正卷九¶

