# -*- mode: mandoku-view; -*-
#+TITLE: 易象正
#+DATE: 2015-08-24 21:58:13.067270
#+PROPERTY: ID KR1a0110
#+PROPERTY: BASEEDITION WYG    
#+PROPERTY: JUAN 卷十
<pb:KR1a0110_WYG_012-1a>¶
欽定四庫全書¶
　易象正卷十¶
　　　　　　　　　　　　明　黄道周　撰¶
䷶¶
豐亨王假之勿憂宜日中¶
　彖曰豐大也明以動故豐王假之尚大也勿憂宜日¶
　中宜照天下也日中則昃月盈則食天地盈虚與時¶
　消息而况於人乎况於鬼神乎¶
<pb:KR1a0110_WYG_012-1b>¶
　象曰雷電皆至豐君子以折獄致刑¶
　　(正曰雷電晦冥非天之意也盛陽噴薄則山川從/之故盛明之時多疑情盛文之時多疑辭刑獄繁)¶
　　(興則日昃且至矣康誥曰時乃大明服惟民其勅/懋和若有疾惟民其畢棄咎故豐中多故王者之)¶
　　(所憂也王者在上能明其耳目詳其視聼舉要以/立體清問以去奸舊章是從碩言是行雖有危疑)¶
　　(勿憂之矣吕刑曰非天不中惟人在命王者造命/者也王者日中以照天下即偃禾拔木猶之清旦)¶
　　(也而况於庻獄庻慎者乎故雷電皆至折獄致刑/之象也君子折獄等於享祀享祀致誠折獄得情)¶
　　(其究也以/享帝立廟)¶
初九(豐之/小過)¶
<pb:KR1a0110_WYG_012-2a>¶
豐亨王假之勿憂宜日中¶
小過亨利貞可小事不可大事飛鳥遺之音不宜上宜¶
下大吉¶
遇其配主雖旬无咎往有尚¶
　象曰雖旬无咎過旬災也¶
　　(正曰豐而小過雷電之用已過矣配主則雷電之/時也以雷電之時用其明威至於旬日毋乃瀆乎)¶
　　(易之貴用未有過旬者甲旬也已六日庚七日也/丁辛癸三日也春秋之書雨雪震電非其配主亦)¶
　　(有過於三日者矣非其配主過三日而已災遇其/配主雖旬日而旡咎書曰要囚服念五六日至于)¶
<pb:KR1a0110_WYG_012-2b>¶
　　(旬時丕蔽要囚君子之罹憂不求速解其遇合不/求速至亦各其候也且也緩愈於驟故豐之小過)¶
　　(勿憂/之矣)¶
六二(豐之/大壯)¶
豐亨王假之勿憂宜日中¶
大壯利貞¶
豐其蔀日中見斗徃得疑疾有孚發若吉¶
　象曰有孚發若信以發志也¶
　　(正曰履盛滿者不已難乎豐之大壯盛極矣聖人/謂是豐蔀也豐蔀者蔽府也夫其君有逸志臣有)¶
<pb:KR1a0110_WYG_012-3a>¶
　　(厲心而年穀豐熟鮮可五稔日中見斗何往乎煬/竈之言興而雷電之用至矣然是盛時也陽徳未)¶
　　(衰羣隂不凝冰霜雨雪則猶未至也夫其廟社有/靈鐘簴多福則左右蒙蔀或撤而去之矣詩曰君)¶
　　(子如届俾民心闋君子如夷惡怒是違届至也夷/平也君子之心至和且平雖有疑言不害聰聼有)¶
　　(孚發若是利貞/者之所尚往也)¶
九三(豐之/震)¶
豐亨王假之勿憂宜日中¶
震亨震來虩虩笑言啞啞震驚百里不喪匕鬯¶
豐其沛日中見沬折其右肱无咎¶
<pb:KR1a0110_WYG_012-3b>¶
　象曰豐其沛不可大事也折其右肱終不可用也¶
　　(正曰見沬之蔀甚於見斗者矣豐沛折肱而曰无/咎何也謂匕鬯之未䘮也夫猶雷電之時也宼賊)¶
　　(姦宄何代无之耳目未墜心膂未失即股肱損折/猶之震驚云耳毋亦威辟之是用辨言之是騁傷)¶
　　(其良臣以引瘝於身是則可悔也然且不言悔何/也是亦方中之日也逸豫則多禍震戒則多福康)¶
　　(誥曰民情大可見小人難保往盡乃心無康好逸/豫乃其乂民震驚折肱夫亦有荓蜂之心也乎)¶
九四(豐之/明夷)¶
豐亨王假之勿憂宜日中¶
明夷利艱貞¶
<pb:KR1a0110_WYG_012-4a>¶
豐其蔀日中見斗遇其夷主吉¶
　象曰豐其蔀位不當也日中見斗幽不明也遇其夷¶
　主吉行也¶
　　(正曰九四夷主也夷主何也傷我者也傷我而曰/吉何也月之食日則未有所損也經緯相值而輝)¶
　　(儀掩焉去數千里望之安知其非晉也且是日中/也窗牖四達昧而見斗亦不移時則已矣疑言危)¶
　　(行何傷乎然則配主何也曰日月之合也一旬之/日而各有所合之合之不必咎傷之不必凶憂盛)¶
　　(者不危危明者不窮夫亦各當其時也各當其時/何也本仁者與仁本義者與義三鍾皆仁也三吕)¶
　　(皆義也六正皆主也雷電之於日主各當其仁義/焉耳為人臣而為威福以儀其君猶星辰之為奸)¶
<pb:KR1a0110_WYG_012-4b>¶
　　(賊也詩曰彼月而食則維其常此日而食于何不/臧然則夷配之皆何主與曰日中為主雷電皆客)¶
　　(當其時則皆為主不/當其時則皆為客)¶
六五(豐之/革)¶
豐亨王假之勿憂宜日中¶
革已日乃孚元亨利貞悔亡¶
來章有慶譽吉¶
　象曰六五之吉有慶也¶
　　(正曰豐而革則革矣革之用已日也先王之所服/念也雷電皆至而豐金火相守而柔君子在上去)¶
<pb:KR1a0110_WYG_012-5a>¶
　　(其豐蔀屏奢塞汰慎擇左右以新天下之耳目周/頌曰無封靡于爾邦維王其崇之小雅曰裳裳者)¶
　　(華芸其黄矣我覯之子維其有章矣維其有章矣/是以有慶矣天下之道未有不柔而能文者也狐)¶
　　(掖去腥御於王公豨豕之毫以糞谿田豐革能柔/天下求之故燕譽笑語則必繇此也是亦天子所)¶
　　(命公侯/之義也)¶
上六(豐之變象/離正)¶
豐亨王假之勿憂宜日中¶
離利貞亨畜牝牛吉¶
豐其屋蔀其家闚其戸闃其无人三嵗不覿凶¶
<pb:KR1a0110_WYG_012-5b>¶
　象曰豐其屋天際翔也闚其戸闃其无人自藏也¶
　　(正曰豐之離則離為政矣離而有不明之傷何也/君子惡夫豐之用明者也旒纊垂凝而日月通焉)¶
　　(清晝焚燎而鬼神宵行故豐屋蔀家三嵗不覿非/夫位之累人而德之累位也君子處於髙嚴則卑)¶
　　(其視聼九閽之門虎豹是叢故責明聼於豐蔀之/人猶晞衣於雷電之下也詩曰蕩蕩上帝下民之)¶
　　(辟疾威上帝其命多辟蕩蕩則已平疾威則已髙/夫上帝也而猶惡其處髙焉又况其下此者乎)¶
䷷¶
旅小亨旅貞吉¶
　彖曰旅小亨柔得中乎外而順乎剛止而麗乎明是¶
<pb:KR1a0110_WYG_012-6a>¶
　以小亨旅貞吉也旅之時義大矣哉¶
　象曰山上有火旅君子以明慎用刑而不留獄¶
　　(正曰甚矣君子之逺庻獄也君子之逺庻獄何也/正明目而視之不可察也近則烈烈焉若不可别)¶
　　(故火之在山下與在山上非夜莫辨也齊書日若/因夜虚靜聽則皇故旅之視夜有皇於視晝者矣)¶
　　(旅而復重言之何也君子无位幸而托於道路爰/暨小人知其艱難盖自垂翼獲心而外多有困於)¶
　　(旅次者矣詩曰伊可畏也亦可懐也則湯文周孔/皆是也然則不留獄何象也曰火上則不下矣焚)¶
　　(山之義殊於焚田去則不留谿壑/界之其究也以辨上下定民志)¶
初六(旅之/離)¶
<pb:KR1a0110_WYG_012-6b>¶
旅小亨旅貞吉¶
離利貞亨畜牝牛吉¶
旅𤨏𤨏斯其所取災¶
　象曰旅𤨏𤨏志窮災也¶
　　(正曰甚矣聖人之智也旅之用順猶困之用晦也/旅而用明則災隨之矣詩曰君子于役茍無飢渴)¶
　　(又曰不忮不求何用不臧忮求之生生於用明火/動於中而飢渴隨之暴客厲師必有窺其行藏者)¶
　　(矣君子至慎以為體至卑以為用寛以居之仁以是/行之雖雜於廬旅之中人必以是為橋大人疑也)¶
　　(以浩浩是以睂夀詩曰雄雉于飛泄泄其羽雄雉/已明矣而又泄泄然翺翔八歩之内矰繳之來自)¶
<pb:KR1a0110_WYG_012-7a>¶
　　(取之矣故雄雉之明/不如牝牛之順也)¶
六二(旅之/鼎)¶
旅小亨旅貞吉¶
鼎元吉亨¶
旅即次懷其資得童僕貞¶
　象曰得童僕貞終无尤也¶
　　(正曰旅之鼎鼎有足也不能自舉饘於是粥於是/資斧之貴而童僕之與古之視天下者亦猶之旅)¶
　　(舎也尚徳以為寳親賢以為輔番番良士以為資/斧仡仡勇夫以為童僕故以祀上帝以養聖賢以)¶
<pb:KR1a0110_WYG_012-7b>¶
　　(享貴敬老居則安焉行則遷焉寘之周行而天下/莫之敢問也正月之詩曰無棄爾輔員于爾輻屢)¶
　　(顧爾僕不輸爾載終踰絶險曽是/不意夫是則可謂貞吉无尢者矣)¶
九三(旅之變象/晉正)¶
旅小亨旅貞吉¶
晉康侯用錫馬蕃庶晝日三接¶
旅焚其次喪其童僕貞厲¶
　象曰旅焚其次亦以傷矣以旅與下其義喪也¶
　　(正曰旅之晉吉行也而得厲何也旅則未有處也/與之車而道不如行與之童僕而門人不親非无)¶
<pb:KR1a0110_WYG_012-8a>¶
　　(康侯猶未解於旅人也故旅而用明君子之所畏/也然則公子重耳過宋饋馬二十乗過楚庭實旅)¶
　　(百受之而不為厲何也公子則非旅人也唐叔武/之昭也周祚在武晉必有後同出九人惟重耳在)¶
　　(三賢佐之非侯而何然則旅之晉孰當之乎曰其/公子鍼乎為亡公子而從車百輛以適外國其何)¶
　　(能復故以旅人而受賔禮/亦載贄者之所不事也)¶
九四(旅之/艮)¶
旅小亨旅貞吉¶
艮其背不獲其身行其庭不見其人无咎¶
旅于處得其資斧我心不快¶
<pb:KR1a0110_WYG_012-8b>¶
　象曰旅于處未得位也得其資斧心未快也¶
　　(正曰旅之艮何位之有夫猶之寓臣也以言則已/僣以諌則已過不獲其身近于惰不見其人近於)¶
　　(傲僣過傲惰君子雖不思之不敢出也然則重耳/之去齊其適謂是歟曰是亦非旅之義也其謂書)¶
　　(社七百里季孟間待者歟吾道之窮也天下無主/而託於旅人詩曰匪兕匪虎率彼曠野雖有資斧)¶
　　(又何/快焉)¶
六五(旅之/遯)¶
旅小亨旅貞吉¶
遯亨小利貞¶
<pb:KR1a0110_WYG_012-9a>¶
射雉一矢亡終以譽命¶
　象曰終以譽命上逮也¶
　　(正曰旅之不樂用明而曰射雉譽命何也射雉者/丈夫之事亡矢者大人之費也君子用晦不失其)¶
　　(智守義不失其變失之物而反於身失之前而得/扵後失之𤨏𤨏存其棣棣何䘮之有然則是誰當)¶
　　(之乎曰其當公劉古公之事歟二公舍其故土依/其遷國外有干戈弓矢之勞内有疆理宣畝之役)¶
　　(而素之若積行之无事夫非聖人而能如此乎抑/當王季文王之時歟滯於羇庫困於羑里而皆免)¶
　　(於刑戮以為王師故旅之六五/匪夷之道君子所不易處也)¶
上九(旅之/小過)¶
<pb:KR1a0110_WYG_012-9b>¶
旅小亨旅貞吉¶
小過亨利貞可小事不可大事飛鳥遺之音不宜上宜¶
下大吉¶
鳥焚其巢旅人先笑後號咷喪牛于易凶¶
　象曰以旅在上其義焚也喪牛于易終莫之聞也¶
　　(正曰是當汜與翟泉之事歟曰是則大事也非小/過也天子出居諸侯避其宗廟不謂之旅然則是)¶
　　(當死鳥乾侯之事歟鸛鵒之所為歌也曰是則䘮/牛也䘮牛之過在於君焚巢之過在於臣然則孰)¶
　　(當之歟曰其在公之止於楚而復如楚入於越而/復壻扵越也諸侯有其宗廟有其典章以數百里)¶
<pb:KR1a0110_WYG_012-10a>¶
　　(之國禮樂所萃先王先公馮靈其間而日挟其嬰/瓖以望人之塵垢詩曰昔先王受命有如召公日)¶
　　(闢國百里今也日蹙國百里於乎哀哉維今之人/不尚有舊夫以五百里之國而夷於旅人者魯哀)¶
　　(公是/也)¶
　　(豐旅三陽之卦也從於南政豐旅之與噬嗑賁皆/天地所治奸慝也噬嗑賁在於北政則豐旅在於)¶
　　(南政矣豐旅之有小過遯大壯晉明夷震艮革鼎/亦各從其類也噬嗑賁之在北政則離頥旡妄大)¶
　　(畜三者其主也主類/羸乏則南北分居)¶
　　(序卦傳曰得其所歸者必大故受之以豐豐者大/也窮大者必失其居故受之以旅是則通於道者)¶
　　(矣在夫宋之盛際也仁宗六年戊辰入於豐限又/五年癸酉上始親政追尊宸妃李氏是年遂廢郭)¶
<pb:KR1a0110_WYG_012-10b>¶
　　(后又三年吕夷簡韓縝又為朋黨之説牓四賢於/朝堂又明年元昊稱帝於夏州又明年劉平石元)¶
　　(孫戰歾於延安又明年任福敗於好水川於時天/子聖明羣臣任事而一方有故竭天下創之如恐)¶
　　(不支是亦豐亨之憂也故景祐康定之時取諸日/中豐蔀勿憂而夏竦不除黨禍再發見斗之疑仁)¶
　　(宗有焉豐旅之中交立宗實為皇子甲辰治平元/年是為英宗不四載神宗立熈寧元年戊申明年)¶
　　(己酉王安石參知政事立新法百姓怨苦皇太后/爭之不可得以流民圗罷安石不兩月復起平章)¶
　　(置邏卒監謗遂割蔚朔七百里之地以與契丹以/鬻祠廟失上意乃去於是蔡確漸用事諸賢放廢)¶
　　(而獨與李憲李舜舉一二内臣商畧邉事幸諸内/侍无漢唐之奸諸君子亦維持不敗而章蔡又夤)¶
　　(緣取徑矣哲宗丙寅元祐元年諸賢復用章蔡罷/黜七八年間想望大平而老成漸凋太后晏御吕)¶
<pb:KR1a0110_WYG_012-11a>¶
　　(范調停不效楊畏首唱紹述而吕惠卿章惇復出/矣林希首詆宣仁而章惇蔡卞遂欲誣䧟國母唱)¶
　　(古今希有之禍盖自漢唐内寺未之有也庚辰上/崩乃復廢后孟氏寛諸賢之禁貶出惇卞而曽布)¶
　　(夤緣復起蔡京建中崇寜不三年間熈豐青苗變/為花石元祐有再廢之母后殿門有重立之黨碑)¶
　　(而宋室之禍極於是矣嗚呼漢秦而上暨於夏殷/亡國之主皆身為昏虐若五胡亂主自取傾覆宜)¶
　　(也有宋神哲皆有意圖治而賢奸不明主柄下竊/匹夫環召即有倒江河回日月之心至於宣仁追)¶
　　(討元祐再廢亦異事矣/豐大勿憂又焉可恃乎)¶
䷸¶
㢲小亨利有攸往利見大人¶
<pb:KR1a0110_WYG_012-11b>¶
　彖曰重㢲以申命剛㢲乎中正而志行柔皆順乎剛¶
　是以小亨利有攸往利見大人¶
　象曰隨風㢲君子以申命行事¶
　　(正曰習坎隨風君子皆以命教何也水之與風皆/漸而善入也㢲之善入可以語化矣而曰小亨何)¶
　　(也大君之命皆有風霆焉㢲特申言之耳故為震/則虞其已剛為㢲則虞其已柔也詩曰不競不絿)¶
　　(不剛不柔敷政優優百祿是遒大人者中正以為/道而順㢲以為動不干民譽不違民好書曰爾惟)¶
　　(風下民惟草違上所命從厥攸好故通於民志可/以知㢲之道矣㢲而多懼不如㢲而多慮其究也)¶
　　(以恐懼/修省)¶
<pb:KR1a0110_WYG_012-12a>¶
初六(㢲之/小畜)¶
㢲小亨利有攸往利見大人¶
小畜亨密雲不雨自我西郊¶
進退利武人之貞¶
　象曰進退志疑也利武人之貞志治也¶
　　(正曰㢲之進退不果不可不治也㢲矣而又畜之/密雲不雨文无以斷柔无以制盖自是養亂矣然)¶
　　(則文王志疑尚父志治乎曰有二服事何疑之有/然則慙徳志疑仲虺志治乎曰口實立防何疑之)¶
　　(有然則利武又之貞何也曰天地之金氣也以落/其枝蔓去其鞶帨則長髙可繼蠱氣不作故武人)¶
<pb:KR1a0110_WYG_012-12b>¶
　　(者重㢲之工繩也然則履之惡武人何也曰履者/小畜之反也履有金氣焉而武人感之以刑變禮)¶
　　(故履虎咥凶君/子之所惡也)¶
九二(㢲之/漸)¶
㢲小亨利有攸往利見大人¶
漸女歸吉利貞¶
㢲在牀下用史巫紛若吉无咎¶
　象曰紛若之吉得中也¶
　　(正曰㢲而用漸古之人有用之者乎閎散顛括皆/用之矣若是則權也權而謂之中何也非權則固)¶
<pb:KR1a0110_WYG_012-13a>¶
　　(元中也權而史巫紛若何也神明之道聖人有不/獲已也異姓之歡萬物以通及物多儀其享乃成)¶
　　(詩曰之子于歸皇駁其馬親結其褵九十其儀是/女歸之義也夫以大人而用女歸之義非神明其)¶
　　(徳而能之乎以居賢/徳善俗未為不可也)¶
九三(㢲之/渙)¶
㢲小亨利有攸往利見大人¶
渙亨王假有廟利渉大川利貞¶
頻㢲吝¶
　象曰頻㢲之吝志窮也¶
<pb:KR1a0110_WYG_012-13b>¶
　　(正曰㢲而渙何謂頻㢲乎渙亦以申命也一命而/數申之三而瀆五而玩非上所好瀆命不從故渙)¶
　　(非所以救散也當㢲之時而欲以享帝立廟亦失/其義也然則古公之作廟立門立冢土非歟曰古)¶
　　(公非㢲之時也古公以其剛徳啟土興邦昆夷兑/道故不言而民從不徕而民集然則盤庚之再遷)¶
　　(三誥非歟曰盤庚亦猶之剛徳也永建厥家以綏/乃祖乃父然則誰當之歟曰周以叔帶子頽之難)¶
　　(告於諸侯諸侯又以之號告於天下則氾與翟泉/之役皆是也是則九三也而謂非剛徳何也曰徳)¶
　　(散者不足以凝位位/散者不足以凝徳)¶
六四(㢲之/姤)¶
㢲小亨利有攸往利見大人¶
<pb:KR1a0110_WYG_012-14a>¶
姤女壯勿用取女¶
悔亡田獲三品¶
　象曰田獲三品有功也¶
　　(正曰徳不若位位不若時有之乎曰有之㢲之姤/是也姤則未為徳也然而有遇焉遇者時也處於)¶
　　(四而用柔者位也時與位值半徳而倍功田獲三/品豈為幸乎然則誰當之歟曰聖明之下其當之)¶
　　(者多矣寗戚賓胥無卻榖先且居之流皆是也詩/曰采菽采菽筐之筥之觱沸檻泉言采其芹謂夫)¶
　　(遇而有獲者也君/子之所樂采也)¶
九五(㢲之/蠱)¶
<pb:KR1a0110_WYG_012-14b>¶
㢲小亨利有攸往利見大人¶
蠱元亨利渉大川先甲三日後甲三日¶
貞吉悔亡无不利无初有終先庚三日後庚三日吉¶
　象曰九五之吉位正中也¶
　　(正曰㢲而蠱與蠱而㢲何别乎蠱而㢲孝也父蠱/而子幹㢲以善入去蠱而无害孝子之事也㢲而)¶
　　(蠱忠也時平而思危衆順而慮陂重㢲之令而壊/木之慮忠臣之道也然則蠱言六甲而㢲之蠱言)¶
　　(六庚何也六甲仁也物將壊而幹之以仁猶厦將/顛而幹之以木取材於木至六甲而盡矣木已壊)¶
　　(而治之以金六庚義也救仁用義仁之於㢲同幹/義之於㢲不同幹也治其已壞以成其不壊者取)¶
<pb:KR1a0110_WYG_012-15a>¶
　　(材於金至六庚而盡矣故六甲之有孝子先天之/事仁人任之六庚之有忠臣後天之事義士任之)¶
　　(仁人所任至於中田號泣而已矣義士所任盖破/斧缺斨剖肝瀝血而猶未已也故鍾者六甲之所)¶
　　(取𠂻也吕者六庚之所繇舉也三鍾之无六甲三/吕之无六庚是仁人孝子所號籲於天地也主甲)¶
　　(者賓己主庚者賓乙賓主合而君臣父子夫婦兄/弟各有所措故隂陽賓主交相為取鍾吕之取於)¶
　　(乙己猶其取於丁癸也然則易言庚甲不言丁癸/何也曰以其義則亦兼取之矣然則鍾吕之合言)¶
　　(六間不言六正何也曰六甲六庚則皆正也黄鍾/之為主蕤賓之為賓主鍾者賓義主吕者賓仁主)¶
　　(仁者取於智主義者取於禮三鍾之取於三主猶/三吕之取於三賓也故六甲六庚全易之大義也)¶
　　(水火動而繼之以木木動而嗣之以金六府之要/歸也故觀於甲之治蠱庚之治㢲而爻象互取之)¶
<pb:KR1a0110_WYG_012-15b>¶
　　(義亦燦/然備矣)¶
上九(㢲之/井)¶
㢲小亨利有攸往利見大人¶
井改邑不改井无喪无得往來井井汔至亦未繘井羸¶
其瓶凶¶
㢲在牀下喪其資斧貞凶¶
　象曰㢲在牀下上窮也喪其資斧正乎凶也¶
　　(正曰㢲之井已下也夫猶之漸也㢲在牀下而或/以吉或以凶何也漸得位而井不得位也漸求於)¶
<pb:KR1a0110_WYG_012-16a>¶
　　(人以安其身井危其身以救於人夫危其身以救/人雖行權亦可以已也然則仁者養人身重於人)¶
　　(歟曰身不重於人則何所貴養人者也然則羸瓶/喪斧未為大䘮也无大喪而獲仁之名仁者不為)¶
　　(歟曰仁者實也何名之有然則牀下之㢲不為全/身者歟曰養人而无救於人然且不為也无救於)¶
　　(人而猥全其身誰為之乎詩曰既明且哲以保其/身夙夜匪懈以事一人是則古人之所貴者也)¶
䷹¶
兌亨利貞¶
　彖曰兑説也剛中而柔外説以利貞是以順乎天而¶
　應乎人説以先民民忘其勞説以犯難民忘其死説¶
<pb:KR1a0110_WYG_012-16b>¶
　之大民勸矣哉¶
　象曰麗澤兑君子以朋友講習¶
　　(正曰治天下者其惟師道乎乾坤六子物彚所統/則皆師道也師道何也乾之惕厲也三男從之震)¶
　　(以修省坎以徳教艮以止思坤之厚載也三女從/之㢲以申命離以繼照兑以講習此八者皆學也)¶
　　(世未有不學而可治天下也陽徳之惕厲而歸於/止思隂徳之柔明而歸於講習體是八者以求治)¶
　　(道而後五十六事者可以逓起也夫以兩女相麗/而婦功成焉徳容出焉又况於經徳討論者乎詩)¶
　　(曰嗟爾朋友予豈不知而作如彼飛蟲時亦弋獲/兩澤之利貞古人亦藉以相儆也故兑者麗澤之)¶
　　(象也麗澤羣居退而獨思動以慮之/靜而多致其究也以思不出其位)¶
<pb:KR1a0110_WYG_012-17a>¶
初九(兑之/困)¶
兑亨利貞¶
困亨貞大人吉无咎有言不信¶
和兌吉¶
　象曰和兌之吉行未疑也¶
　　(正曰兑而困困而不失其和未信之言存之以貞/有疑之行質於大人柔顔以稽之遜志以求之寛)¶
　　(綽乃心以須其通詩曰視爾友君子輯柔爾顔不/遐有愆故學而不知困則不可以語學矣困而不)¶
　　(能和則不可以語行矣學而知困困而能和/說命曰孫志務時敏厥修乃來是之謂也)¶
<pb:KR1a0110_WYG_012-17b>¶
九二(兌之/隨)¶
兌亨利貞¶
隨元亨利貞无咎¶
孚兌吉悔亡¶
　象曰孚兌之吉信志也¶
　　(正曰隨亦兑之正乎謂其信志而隨之同方不疑/同道相求千里相應不為悖也然而麗澤講習與)¶
　　(嚮晦宴息亦為同道歟曰君子晝以勞之夜以休/之明而問道夜而思過兑則日入矣日入而雷息)¶
　　(雖以休宴未為過也是則兑有十五徳而宴息與/之何也履禮也臨教也夬諫也萃戒也歸順也節)¶
<pb:KR1a0110_WYG_012-18a>¶
　　(制也損治也孚信也睽辨也困致也咸通也革變/也大過任也隨无是十四徳者而猶與麗澤信志)¶
　　(宴息而无悔夫非有乾/之四徳而能如是乎)¶
六三(兑之/夬)¶
兌亨利貞¶
夬揚于王庭孚號有厲告自邑不利即戎利有攸往¶
來兌凶¶
　象曰來兌之凶位不當也¶
　　(正曰來兑何也兑之為言不可揚之言也揚庭以/為悦其兑不塞則過言乃來矣故夬之為言决也)¶
<pb:KR1a0110_WYG_012-18b>¶
　　(兑不可决也兑而决之以説人則厲己以説己則/厲人以説下則厲於工以説上則厲於下故兑不)¶
　　(可决也以其不可决而塞之躁以動則兩澤俱竭/矣詩曰無易繇言無曰茍矣莫捫朕舌言不可逝)¶
　　(矣無言不讐無徳不報恵于朋友庶民小子/古人之相與講習白圭獻規則亦謂此也)¶
九四(兑之/節)¶
兌亨利貞¶
節亨苦節不可貞¶
商兌未寧介疾有喜¶
　象曰九四之喜有慶也¶
<pb:KR1a0110_WYG_012-19a>¶
　　(正曰兑説人者也節不説人者也節之為言非不/説人亦不自説也商兑未寧則其兑可塞矣故兑)¶
　　(有數義焉兑之有毁折附决比於剛有巫妾口舌/比於柔剛柔雜糅非君子不能為謀也詩曰君子)¶
　　(如怒亂庶遄阻君子如祉亂庶遄已夫君子之喜/怒不度於道而但曰喜之欲使亂已怒之欲使亂)¶
　　(阻則是喜怒為來兑之路也君子取其剛氣以治/其口舌猶為之商度使萬物受節焉耳故節之介)¶
　　(疾萬物之所説也詩曰無縱詭隨以謹繾綣/式遏冦虐無俾正反則可謂堅介疾惡者矣)¶
九五(兑之/歸妹)¶
兌亨利貞¶
歸妹征凶无攸利¶
<pb:KR1a0110_WYG_012-19b>¶
孚于剝有厲¶
　象曰孚于剝位正當也¶
　　(正曰歸妹剝兑者也剝兑以為歸妹猶剝履以為/睽也剝履以為睽非夬也而夬之剝兑以為歸妹)¶
　　(非剝也而剝之亦猶其類也然則兑可為歸妹是/妾可為嫡也而猶曰正當何也曰兑亦非妾也歸)¶
　　(妹則其剝也君子而愛説己之言則盈庭皆婢婦/人矣夫以商兑之人為剝兑之務不賈媚於宵人)¶
　　(必遷怒於君子詩曰君子信盜亂是用暴/盜言孔甘亂是用餤孚剥有厲又何怪乎)¶
上六(兑之/履)¶
兌亨利貞¶
<pb:KR1a0110_WYG_012-20a>¶
履虎尾不咥人亨¶
引兌¶
　象曰上六引兌未光也¶
　　(正曰兑而義以言説人不逺於禮以言説人則是/多偽也不逺於禮則是未及禍也夫以言説人人)¶
　　(以言報以禮説人人以禮報而曰引兑何也曰是/未及於壯履也曰免於噬嗑而已齊桓公既定民)¶
　　(之居遂欲從事於諸侯管仲日未可鄰國未親也/公曰為之如何管子曰正其封疆無受其資重為)¶
　　(之皮幣以驟覜四鄰為游士七八十人奉以車馬/衣裘多其資幣使周四方以號召天下之望為玩)¶
　　(好粥之四方以監其所好擇其黷亂而先征之於/是帥服三十一國故桓公可謂能勞其民矣未使)¶
<pb:KR1a0110_WYG_012-20b>¶
　　(民忘勞也能死其民矣未使民忘死也君子之説/人若兑之司秋也使物成實各得所欲而已為游)¶
　　(士玩好以驟頫於天下以觀其頫仰而時/其喜怒則是引兑之餌也君子不為也)¶
　　(㢲兑者六子之終也下經六子以為綱紀震艮㢲/兑各立中際震艮二陽在於南政則㢲兑二隂在)¶
　　(於北政矣㢲兑之有困井夬姤渙節漸歸妹亦各/以其類也而渙節夬姤又提其介以相禪於下故)¶
　　(自㢲兑而渙節疑取之矣疑取之則古人不以為/終亂何也曰是四立之限也猶之震艮陽為彊禦)¶
　　(隂為夷狄夷狄則遂改命乎曰頥不改命離則近/於改命矣用卦之離晉人逢之體卦之㢲宋人逢)¶
　　(之與其㢲離不如/震艮之為中夏也)¶
　　(序封傳曰旅而无所容故受之以㢲㢲者入也入/而後説之故受之以兑兑者説也是何義也雜卦)¶
<pb:KR1a0110_WYG_012-21a>¶
　　(傳曰兑見而㢲伏也凡易之卦一見一伏屯亦見/也䝉亦伏也故豐見而旅伏旅无所容則雖㢲亦)¶
　　(窮矣聖人之言也以彖天地之言則初未有彖也/猶日月之交限值焉耳紹聖之二年乙亥是入於)¶
　　(㢲明年廢孟后流竄諸夏追奪元祐諸宰執官元/符元年章蔡請追廢宣仁明年立劉賢妃又明年)¶
　　(哲宗崩徽宗立韓忠彦為政追復廢后及削奪諸/臣明年罷韓忠彦復籍諸黨人立碑端禮門明年)¶
　　(復命州縣立黨人碑又四年以彗出毁黨碑出蔡/京又明年復相蔡京又四年辛卯童貫以遼人馬)¶
　　(植來議伐遼又四年以童貫領六路邊事於是金/人已取遼黄龍府矣而上方居林靈素之齋宫重)¶
　　(元戊戌復遣馬政如海約攻遼又三年金人來議/攻遼嵗幣夫豈所謂惡重㢲而喜田獲者乎何用)¶
　　(壯之驟也不攻遼歳幣與遼得鄰好攻遼嵗幣與/金失輔車經營三年而言者只一宋昭可歎也乙)¶
<pb:KR1a0110_WYG_012-21b>¶
　　(已之嵗㢲兑中交金始㓕遼封童貫為廣陽郡王/宦者封王童貫與張輔國兩人而已金將入太原)¶
　　(童貫逃歸郭藥師叛降燕燕山州郡皆陷上乃傳/位太子决意東奔丙午金師圍都城輸金幣割三)¶
　　(鎮金師陽去而内戒弛嚴罷西南勤王之師冬十/一月金師再至都城遂陷上至金營議割兩河冀)¶
　　(黏没喝以修楚莊釋鄭之事而金人已悉劉曜取/晉之實方劉曜時五胡併起勢不南轅金人既無)¶
　　(内顧之虞又用破遼之鋭安能寘宋以自朝食然/猶立張邦昌劉豫用契丹之舊以紆緩中原及至)¶
　　(踵事增華生巧出熟則五胡契丹之智俱為敝屣/矣當烏珠乗飛舸追高宗出明州時豈亦謂天限)¶
　　(南北虜騎不能陵波哉李綱守兩河之策不用而/軍潰太原种師道擊惰歸之計不酬而隆徳始陷)¶
　　(宗澤張所傅亮之儔廢而中原解體雖竄呉李於/遐方追章蔡之故爵弛黨禁修廢官亦何益於殿)¶
<pb:KR1a0110_WYG_012-22a>¶
　　(最乎金師既陷天長上奔臨安汪黄始求自免汪/黄之於苗劉同亂耳隆祐之變朱勝非權請太后)¶
　　(垂簾三甲三庚庶亦有焉過此則皆牀下之事也/建炎不誅汪黄似亦以建肥遯之策李綱終不見)¶
　　(錄似亦謂守攖城之謀然如建炎牀下遘凶資斧/不治泊泛明州中心猶漾豈能據襄郢之都疏蜀)¶
　　(漢之路以求武人收其初終乎張浚敗績於秦州/秦檜縱還於漣水雖有韓岳劉呉無所命之以游)¶
　　(酢胡安國之賢而狥貎噉名為秦檜所賣可歎也/趙鼎襲冦凖之智勸上親征雖未破敵亦且吐氣)¶
　　(既而和議終成諸將班師又割唐鄧商秦之地以/求梓宫韋后及鄭邢二后之喪説者引漢高杯羹)¶
　　(之言遵竊負忻然之説以為此舉未過然有句踐/之志則可無句踐之志則懦也且父兄臣子何所)¶
　　(異視而通問不求卒殯異域牀下史巫難為言矣/乙亥㢲兑終交秦檜封王死不越日又七年辛巳)¶
<pb:KR1a0110_WYG_012-22b>¶
　　(金人大舉入宼陳康伯遵趙鼎之策再勸親征金/主亮弑於𤓰州金主雍立孝宗亦以癸未受禪天)¶
　　(下聿新不以此時探求遺賢奬拔來彥如虞允文/辛次膺之倫犄角先後而使屢敗之張浚驅李邵)¶
　　(二將潰於苻離為湯思退史浩所笑豈不傷/㦲无所容而後入入而後說之是之謂也)¶
䷺¶
渙亨王假有廟利渉大川利貞¶
　彖曰渙亨剛來而不窮柔得位乎外而上同王假有¶
　廟王乃在中也利渉大川乗木有功也¶
　象曰風行水上渙先王以享于帝立廟¶
<pb:KR1a0110_WYG_012-23a>¶
　　(正曰渙者丈事所繇興也風行於水其源大者其/瀾逺其流近者其瀾淺書曰七世之廟可以觀徳)¶
　　(萬夫之長可以觀政詩曰鬷格無言時靡有爭風/行水上其聲容静而感被逺不行而至不疾而速)¶
　　(是君子之所樂與也故君子觀愛於廟觀敬於廟/觀人心之聚散隂陽之交㑹鬼神之趨舎則必於)¶
　　(廟也夫精誠之相遇以為禮樂交動甚微而文義/備至非聖人其孰與知之乎故渙者享帝立廟之)¶
　　(象也入廟知敬臨刑知哀精誠所/通若尊若親其究也以折獄致刑)¶
初六(渙之/中孚)¶
渙亨王假有廟利渉大川利貞¶
中孚豚魚吉利渉大川利貞¶
<pb:KR1a0110_WYG_012-23b>¶
用拯馬壯吉¶
　象曰初六之吉順也¶
　　(正曰渙誠也中孚信也誠以信所為順也風水相/遇敏於奔馬舟檝之用而波濤之試夫茍誠信不)¶
　　(載於中則其任力薄而委物也甚易矣故水動於/下木乗於上七世之澤百世所託詩曰淠彼涇舟)¶
　　(烝徒楫之周王于邁六師及之烝徒之楫同舟之/信也六師之邁合體之義也夏書曰予臨兆民凜)¶
　　(乎若朽索之馭六馬夫以朽索馭六馬其不敗覆/者少矣君子施敬於民施忠於民因民之力集民)¶
　　(之事選賢而用之以時飭其政令夫八/虞二虢之戴文王亦豈僅六師之力乎)¶
九二(渙之/觀)¶
<pb:KR1a0110_WYG_012-24a>¶
渙亨王假有廟利渉大川利貞¶
觀盥而不薦有孚顒若¶
渙奔其机悔亡¶
　象曰渙奔其机得願也¶
　　(正曰馬非舟也而壯於舟机非車也而奔於車精/誠所動而衆力附之渉川觀廟則同用此義也君)¶
　　(子之濟民不一道用民不一術而要於擇賢善任/棄柔而取剛舍敗而趨良其致一也夫杋无千里)¶
　　(之御百里之轡而要於馳騁康道舉重速至亦豈/散才而能之乎君陳曰簡厥修亦簡其或不修進)¶
　　(厥良以率其或不良一修良者用則百修良者至/一修良者黜則百修良者欲退矣不薦而孚以假)¶
<pb:KR1a0110_WYG_012-24b>¶
　　(有廟則亦/猶此也)¶
六三(渙之/㢲)¶
渙亨王假有廟利渉大川利貞¶
㢲小亨利有攸往利見大人¶
渙其躬无悔¶
　象曰渙其躬志在外也¶
　　(正曰水之與木同體也水與木不同體則愛惡生/而攻取見矣風亦與木同體何也曰木者水之魄)¶
　　(風者木之魂也然則㢲木也而即為風坎水也而/不得為木何也曰魂魄之交或離或合木生於水)¶
<pb:KR1a0110_WYG_012-25a>¶
　　(而載於水長於風而揚於風魄有形而魂无形无/形者易合有形者易離故渙之為㢲水之為風猶)¶
　　(魄之為魂而魂之合體也木載於水而行以風天/子載於百姓而行以良臣夫良臣之載於天子亦)¶
　　(猶天子之載於百姓也一以為魄一以為魂无他/一身而已説命曰惟天聰明惟聖時憲惟臣欽若)¶
　　(惟民從又夫猶之一身也水渙而風行/焉風渙而木行焉渙躬旡悔是之謂也)¶
六四(渙之/訟)¶
渙亨王假有廟利渉大川利貞¶
訟有孚窒惕中吉終凶利見大人不利渉大川¶
渙其羣元吉渙有丘匪夷所思¶
<pb:KR1a0110_WYG_012-25b>¶
　象曰渙其羣元吉光大也¶
　　(正曰夫作事而能謀謀而能積積而能散非有濟/險之才而能之乎渙者精神之治也君子將動謀)¶
　　(及乃身謀及卜筮謀及卿士謀及國人故有謀而/集之有集而散之稽於聖賢質於鬼神散其有思)¶
　　(慮而得其不思慮者詩曰考卜維王宅是鎬京維/龜正之武王成之成之者王也正之者匪王也龜)¶
　　(正而王成之則皆匪夷也故曰有涯之智不足謀/也有形之積不足營也詩曰謀夫孔多是用不集)¶
　　(發言盈庭誰敢執其咎渙羣有丘或以大散或以/大聚或以衆濟或不以衆濟履險出夷夫非神明)¶
　　(而能之乎然則是利渉也而曰不利渉利渉不渉/而曰匪夷所思何也曰是勲勞勝氣之所不動也)¶
　　(鄢陵之戰晋師濟河聞楚師至范文子欲反曰我/偽逃楚可以紆憂夫合諸侯非吾所能也以遺能)¶
<pb:KR1a0110_WYG_012-26a>¶
　　(者我若羣臣輯睦以事君多矣諸帥不可文子曰/惟聖人能内外无患自非聖人外寧必有内憂盍)¶
　　(姑釋楚以為外懼乎文子之思則所謂匪夷也利/渉而不渉則文子有焉然則訟之渙不利渉者也)¶
　　(而曰利渉不利渉而渉又曰渝安貞吉何也曰是/嚚訟競説之所繇止也鄭人游於鄉校以議執政)¶
　　(然明欲毁之子産曰何為夫人朝夕議政善否善/則行之否則改之是吾師也防怨猶川大決所犯)¶
　　(傷人必多不如小決使道子産之小決則所謂渝/之安貞也不利渉而渉則子産有焉然則頥之益)¶
　　(利渉大川而曰不可渉大川何也曰渉大川者利/也不可渉大川者義也衛獻公之再入也甯喜專)¶
　　(政公孫免餘請殺之公曰吾與之盟矣公孫免餘/私殺之又失石惡公子鱄曰逐我者出納我者死)¶
　　(君失其信而國无刑不亦難乎且鱄實使之遂出/奔晉公勤止之及盟於河託於木門不鄉衛國而)¶
<pb:KR1a0110_WYG_012-26b>¶
　　(坐遂終身不仕公孫免餘之殺甯喜以為利渉也/而子鮮不可故免餘之為利不如子鮮之為義也)¶
　　(然而子鮮則猶之渉險也均之失賊而又懟其國/人故公子鮮之狷不如公子札之正也然則蘧瑗)¶
　　(之匪夷不過於子札歟曰蘧瑗之不渉不可渉而/不渉者也子札之不渉利渉而不渉者也然則不)¶
　　(利渉而渉者之獨子産乎曰其人在晏子之立於/崔氏之門與端委於虎門之外也詩曰招招舟子)¶
　　(人渉卬否范文子是也就其深矣方之舟之子産/晏子是也江之永矣不可泳思漢之廣矣不可方)¶
　　(思公子札/子鮮是也)¶
九五(渙之/䝉)¶
渙亨王假有廟利渉大川利貞¶
<pb:KR1a0110_WYG_012-27a>¶
蒙亨匪我求童䝉童䝉求我初筮告再三瀆瀆則不告¶
利貞¶
渙汙其大號渙王居无咎¶
　象曰王居无咎正位也¶
　　(正曰渙則无所求也䝉則有所求也渙而被之䝉/而止之水行於風而止於山瀆則不告則猶之无)¶
　　(所求也故憧憧爾思𤼵言盈庭則猶之衆人也渙/汙大號大人之事也夫當修文之時禮樂繁興聞)¶
　　(睹不給而能散其居積以渙號於天下非有道而/能如此乎故為聖賢而有其學問為大人而有其)¶
　　(智慮為天子而有其居積庸衆人之事非君子之/所樂與也詩曰彼有不獲穉此有不歛穧彼有遺)¶
<pb:KR1a0110_WYG_012-27b>¶
　　(秉此有滯穗伊寡婦之利優之游/之使自得之則是渙而蒙之謂也)¶
上九(渙之/坎)¶
渙亨王假有廟利渉大川利貞¶
習坎有孚維心亨行有尚¶
渙其血去逖出无咎¶
　象曰渙其血逺害也¶
　　(正曰渙之坎上動而勞霖雨已盈舟檝將窮然未/无臭也君子觀動而知險觀險而知濟逖出逺害)¶
　　(雖有見血亦何咎乎然則見血何也動而勞君子/之所憂也君子以民載身以水載舟其道之則吾)¶
<pb:KR1a0110_WYG_012-28a>¶
　　(衛也其不道之則吾血也然則小畜之乾亦稱血/去何也小畜之血疑也疑慮勿存宻爾乃行渙坎)¶
　　(之血何也勞民勿窮精心乃通然則是不為㢲動/歟曰㢲動而乾君子之所樂也㢲動而坎不得其)¶
　　(位憂不在民必在於君君子逖出免咎而已武王/曰南望三塗北望五嶽毋逺天室周公曰遏佚前)¶
　　(人光在家弗知夫猶是濟渙之時也而寧/有逖出之心乎夫亦其位與時而已矣)¶
䷻¶
節亨苦節不可貞¶
　彖曰節亨剛柔分而剛得中苦節不可貞其道窮也¶
　説以行險當位以節中正以通天地節而四時成節¶
<pb:KR1a0110_WYG_012-28b>¶
　以制度不傷財不害民¶
　象曰澤上有水節君子以制數度議徳行¶
　　(正曰夫變易之道至於節而止矣節不可易者也/渙而受之以節若水之量於澤也風行於水而天)¶
　　(下稱文水量於澤而天下歸質焉渙之必歸於節/猶文之必歸於質也天道之有度數地道之有藪)¶
　　(澤人道之有徳行禮樂由此起文章由此作政事/由此飭故不知澤上有水之義者則不知汚隆升)¶
　　(降源流盛衰之故以滿則溢以困則涸溢而无當/於文困而无當於質是君子所不取也然則不可)¶
　　(貞之㫖獨為困發歟曰為困發也而履謙損益可/貞之義亦於此見焉故不在九徳而備九徳之義)¶
　　(者節是也天下之可節者莫若刑/其究也以明慎用刑而不留獄)¶
<pb:KR1a0110_WYG_012-29a>¶
初九(節之/坎)¶
節亨苦節不可貞¶
習坎有孚維心亨行有尚¶
不出戸庭无咎¶
　象曰不出戸庭知通塞也¶
　　(正曰守節而遇坎已知之矣坎者節之所宜有也/坎之在節猶在戸庭之内也閨閻不去翣而行朝)¶
　　(守不歴位而言君子有位則守官无位則守道陋/巷啜蔬援琴而歌之詩曰縞衣茹藘聊可與娱不)¶
　　(出户庭何/咎之有)¶
<pb:KR1a0110_WYG_012-29b>¶
九二(節之變象/屯正)¶
節亨苦節不可貞¶
屯元亨利貞勿用有攸往利建侯¶
不出門庭凶¶
　象曰不出門庭凶失時極也¶
　　(正曰節之屯是苦節也屯難始生内變將作梁翟/之間猶可以免共世子曰仁不惡君知不重困勇)¶
　　(不逃死吾伏以俟命然則世子之出新城未足為/節乎曰是在門庭之内也曰然則越境乃免遂足)¶
　　(為智乎曰古者紳弁相見而執羔雉夫有所取之/也公子大夫自相寓越以免罪辟非古之義也然)¶
<pb:KR1a0110_WYG_012-30a>¶
　　(則出於門庭聖人有取者何也曰其公子札乎公/子札從父之命則惡其亂序從國之請則惡其亂)¶
　　(政禍作而不避則不達於命故聘於魯歴於齊晉/禍平而後反宗祐有主則是吾君也故為公子不)¶
　　(失臣節獲節之心于出/門庭者其惟公子札乎)¶
六三(節之/需)¶
節亨苦節不可貞¶
需有孚光亨貞吉利渉大川¶
不節若則嗟若无咎¶
　象曰不節之嗟又誰咎也¶
<pb:KR1a0110_WYG_012-30b>¶
　　(正曰需樂也節憂也樂非以節憂而曰不節若則/嗟若何也數度徳行君子所自制議也君子貧不)¶
　　(言苦恭不言勞遲不言久久不言滯獨行不言清/衆行不言馴故樂非以節憂憂亦非以節樂也然)¶
　　(得其節則苦而反甘不得其節則樂而反嗟以節/節樂何咎之有韓宣子憂貧叔向賀之憂之未為)¶
　　(免嗟賀之未為得節也然/而可以免矣故曰无咎)¶
六四(節之/兑)¶
節亨苦節不可貞¶
兌亨利貞¶
安節亨¶
<pb:KR1a0110_WYG_012-31a>¶
　象曰安節之亨承上道也¶
　　(正曰節而説承上而安柔以履髙聞諫不拒守禮/而和故臣有麗澤之益而君无迫上之禍也趙文)¶
　　(子為室斵其椽而礱之張老夕焉不謁而歸文子/就請之張老對曰天子之室斵其椽而磐之加密)¶
　　(石焉諸侯礱之大夫斵之士首之備其物義也從/其等禮也文子歸遽令勿礱匠人請皆斵之文子)¶
　　(曰止為後世見之其斵者仁人之為也其礱者不/仁者之為也夫趙文子則庻乎安節矣嚮微張老)¶
　　(則不節之嗟文子受之故張/老可謂知節而麗澤者矣)¶
九五(節之正象/臨變)¶
節亨苦節不可貞¶
<pb:KR1a0110_WYG_012-31b>¶
臨元亨利貞至于八月有凶¶
甘節吉往有尚¶
　象曰甘節之吉居位中也¶
　　(正曰知凶而不避可謂甘節矣節之有凶夫人而/知之甘吉有尚夫人未之知也故節備四徳者兩)¶
　　(焉屯臨是也屯之六二以為苦節臨之六三以為/甘臨二者爻彖所取𠂻也節取臨之説以居其位)¶
　　(去屯之苦以劑其徳故節者甘苦之所繇調也君/子仁不廢義智不害信富辰之沒于翟先軫之隕)¶
　　(于箕或得以死韓獻子之違兵叔孫穆子之養棟/或得以生故生不擇甘死不蹈苦亦曰當位而已)¶
　　(當位者君子/之所貴也)¶
<pb:KR1a0110_WYG_012-32a>¶
上六(節之/中孚)¶
節亨苦節不可貞¶
中孚豚魚吉利渉大川利貞¶
苦節貞凶悔亡¶
　象曰苦節貞凶其道窮也¶
　　(正曰節而中孚謂之苦節何曰君子之為節也不/求信于人求信乎己不求信己求信乎理夫信理)¶
　　(則可以无悔矣伯夷叔齊泰伯仲雍公子臧公子/肹皆是也夫是六公子者信乎理則亦信乎人己)¶
　　(矣然且謂大人者不求信人不求信己何也曰道/可以該節節不可以該道六公子者已進乎道也)¶
<pb:KR1a0110_WYG_012-32b>¶
　　(抱石隕淵辟兄灌園則是豚/魚之信君子有所不為也)¶
　　(變易之卦至渙節將盡矣渙節三陽則亦南政也/初終之究至於中孚故復授之以中孚自咸恒而)¶
　　(來於是五際一千二百七十七嵗與體卦積差二/百五十二而復及於差始凡三體三用分星該日)¶
　　(之數至於五際而約畧更端故舉咸/恒以至渙節而乘除之候槩可見也)¶
　　(序卦傳曰兑者説也説而後散之故受之以渙渙/者離也物不可以終離故受之以節孝宗隆興二)¶
　　(年甲申方唱復讐之説冀望和議不成而楚州一/敗暮氣遂生魏杞得正敵國而還舉朝亦輟陵寢)¶
　　(之請悠忽嵗月朋黨之訶發於上道學之禁申於/下陳賈林栗踵楊畏李定之故習以排擊正人主)¶
　　(張邪説幸而戎狄不侵縉紳偷日三十年間苟立/南國渙節中交光宗嬰疾不過重華宫甲寅夀皇)¶
<pb:KR1a0110_WYG_012-33a>¶
　　(崩上不執表以孝宗之孝執衰三年不能得其子/一日之養禮樂崩壊於是盡矣留正行遯汝愚投)¶
　　(艱道揚之日差有可觀而韓侂胄又執國命罷朱/熹逐汝愚胡紘王沈又申偽學奸黨之禁及侂胄)¶
　　(意衰稍弛學禁而伐金敗盟之禍又作矣北伐䘮/師乃以侂胄師旦首畀金人亦古今之所經創嗚)¶
　　(呼邉圉有事則戎狄肆其豺狼戎狄无事則奸回/肆其蝥賊壊屋飄摇其風无方韓侂胄死史彌逺)¶
　　(又出史彌逺死賈似道又出金人朝亡而元師夕/出金元循已勝之轍而趙宋膠屢覆之舟夫非其)¶
　　(取之太易則其守之良難積功薄於前則敗闕重/於後也乎故曰渙散也離也節止也隂陽發疹見)¶
　　(於中交寧宗丁巳距甲申渙限三十四年胡紘上/書言偽學猖獗圖為不軌令於試期自取家狀其)¶
　　(先元年乙夘以汝愚之黨斥徐誼楊簡流太學生/楊宏中等六人皆為漢唐亡國之舊方而當國者)¶
<pb:KR1a0110_WYG_012-33b>¶
　　(餌之如飴詩曰民之貪/亂寧為荼毒是之謂也)¶
　¶
　¶
　¶
　¶
　¶
　¶
　易象正卷十¶
