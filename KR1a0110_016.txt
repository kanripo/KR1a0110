# -*- mode: mandoku-view; -*-
#+TITLE: 易象正
#+DATE: 2015-08-24 21:58:13.160568
#+PROPERTY: ID KR1a0110
#+PROPERTY: BASEEDITION WYG    
#+PROPERTY: JUAN 卷終下
<pb:KR1a0110_WYG_016-1a>¶
欽定四庫全書¶
　易象正卷終下¶
　　　　　　　　　　　　明　黄道周　撰¶
<pb:KR1a0110_WYG_016-2a>¶
　¶
　¶
　¶
　¶
　¶
　¶
　¶
　¶
<pb:KR1a0110_WYG_016-2b>¶
　　(大禹作範其子寅疇孔聖作詩春秋皆於易外别/自為易箕實皆圖書也圖書一體而河圖近先天)¶
　　(河圖不去十則整數百萬易皆整數百萬聖人為/去十而用之只得五十三萬一千四百四十一其)¶
　　(四十六萬八千五百五十九即藏於戊巳同納之/中毎卦一萬五千六百二十五以三乘之凡四億)¶
　　(九千六百萬是易之極賾也今就圖據十而觀之/其現成不易者南之二七據五為離則北之一六)¶
　　(據十為坎以五交十則南艮而北兌東之三八據/五為兌則右之四九據十為艮以五交十則東坎)¶
　　(而西離兌艮反復以得㢲震二五三十以定乾坤/因而交變以五為統以參起之以兩因之陽之三)¶
　　(爻各得五陽隂之三爻各得五隂兩參合五以得/百萬故曰參兩倚數又曰參伍其數錯綜其變徑)¶
　　(以此徑圍以此圍勾以此勾股以此股圭以此圭/黍以此黍遇五持之遇十併之一之至九各自為)¶
<pb:KR1a0110_WYG_016-3a>¶
　　(部而十不為部一之至九各自為子而十不為子/猶后夫人之不自當位與自立子也然微后夫人)¶
　　(亦不得當位不得立子故易之去十非去十也用/事於内則不用事於外與之有終而不用其成數)¶
　　(故易數百萬而用五十三萬一千四百四十一象/之比數差七千一百五十三絀其半而盈其半象)¶
　　(皆足以納之亦皆足以消之皆足以消之納之則/猶之无差也故易之於河圖猶无所去取也然則)¶
　　(詩之用三百一十一春秋之用二百四十二何取/之乎曰詩取諸河圖春秋取諸雒書亦皆圖書也)¶
　　(而詩取五春秋取九焉詩之取五春秋之取九何/也曰易數百萬數中十五以百乘之為百五十合)¶
　　(舉其數又置五焉為三百有五大衍五十以六乘/之又置五焉亦三百有五故詩者天地之中數也)¶
　　(本於性情止於无邪得其中節而止矣凡日法一/萬度法亦一萬天行一歳而差一百五十六分積)¶
<pb:KR1a0110_WYG_016-3b>¶
　　(六十四差而退一度甲乙兩差合退三百十二分/五釐去其一分五釐為三百一十一泛差前後六)¶
　　(分實行退差三百有五故易逆數也而詩乘之一/萬九千九百四歳而退三百一十一度故詩者天)¶
　　(道之左次者也天行兩嵗而詩退一部詩積十四/部而天行一嵗天行一嵗而詩差二十九分兩嵗)¶
　　(差五十八分合於一部之退四六分上下魯商所/為升降也兩差贏一則六百四十限贏三百二十)¶
　　(以每嵗十四部所少二十九分除之贏縮四六年/間是詩所綱紀天歩也為詩退度斗差圖如左)¶
<pb:KR1a0110_WYG_016-4a>¶
¶
<pb:KR1a0110_WYG_016-5a>¶
　¶
　¶
　¶
　¶
　¶
　¶
　¶
　¶
<pb:KR1a0110_WYG_016-5b>¶
　¶
　　(右所為退度圖未及於斗差也凡詩退數中交一/百五十六正交三百一十二則逆行而反如東山)¶
　　(之退於䲭鴞關雎之退於殷武也然詩原以退行/為序一歳十四積退二十九故復以順行數之亦)¶
　　(麤舉為例以見聖人制作之意未敢詳布以規條/天地也其日纒斗差代各殊測今未暇舉其贏縮)¶
　　(黄赤二厯但為約略立限自箕九度至於虚危日/短星昴之㑹可四十九度合行三千百年春秋至)¶
　　(至元辛巳二千有三年除漢初距春秋五百年日/在牽牛之首至元距漢初千五百年只行斗二十)¶
　　(三度入箕之末則是一千五百三十六年只行六行/十四度也今距至元辛巳三百年日在箕三度則)¶
　　(疾厯不及六十年過一度矣厯法自何承天而後/宋梁之間最盛亦至宋梁最錯皆拘殷祀六百夏)¶
　　(厯四百之文益以周厯曁於唐虞近二千嵗不應/日在於虚其實史記及竹書皆无夏殷千嵗之厯)¶
<pb:KR1a0110_WYG_016-6a>¶
　　(即有之則牽牛以前皆行遲厯遲不過七十二歳/斗津而後皆行疾厯疾不過五十六嵗遲疾之間)¶
　　(聖人所裁每一嵗天差百五十六分二五不為淺/也或謂易行六十八嵗而周或七十五六而周或)¶
　　(八十五六而周則天差宜自六十七八而上其實/易行多寡不關斗差天地推移非夷所測日月自)¶
　　(用九六天地自用七八故以六十四差定其凡焉/然則圖之不舉日纒何也曰日纒自漢而下始可)¶
　　(舉也牽牛至於神宫不過二十四五度屈指可數/五位三所至於日虚星昴莫能徴之矣必為定次)¶
　　(則至元辛巳而上至於春秋二/千年間詩退差圖可得而言云)¶
至元辛巳(日在/箕九)退殷武至殷¶
嘉定丁丑(日在/箕十)退賚至閔予¶
<pb:KR1a0110_WYG_016-6b>¶
建炎癸酉(日在/斗初)退武至臣工¶
元祐己巳(日在/斗二)退思文至清廟¶
天聖乙丑(日在/斗三)退召旻至抑¶
建隆辛酉(日在/斗四)退蕩至行葦¶
大順丁巳(日在/斗五)退生民至大明¶
太和癸丑(日在/斗六)退文王至采綠¶
大厯己酉(日在/斗七)退都人士至鴛鴦¶
大足乙巳(日在/斗八)退桑扈至无將大車¶
<pb:KR1a0110_WYG_016-7a>¶
貞觀辛丑(日在/斗九)退北山至小宛¶
大建丁酉(日在/斗十)退小旻至白駒¶
天監癸巳(日在一/斗十)退祈父至菁莪¶
元嘉己丑(日在二/斗十)退彤弓至華黍¶
寧康乙酉(日在三/斗十)退白華至鹿鳴(多一篇/)¶
太興辛巳(日在四/斗十)退狼跋至候人¶
延熹丁丑(日在五/斗十)退蜉蝣至墓門¶
初平癸酉(日在六/斗十)退東門之楊至黄鳥¶
<pb:KR1a0110_WYG_016-7b>¶
永建己巳(日在七/斗十)退終南至鴇羽¶
永平乙丑(日在八/斗十)退羔羊至十畝之間¶
元始辛酉(日在九/斗十)退陟岵至南山¶
元康丁巳(日在十/斗二)退東方未明至子衿¶
元朔癸丑(日在十一/斗二)退風雨至遵大路¶
漢高己酉(日在十二/斗二)退羔裘至葛藟¶
周赧乙巳(日在十三/斗二)退兎爰至河廣¶
顯王辛丑(日在/牛一)退芄蘭至蝃蝀¶
<pb:KR1a0110_WYG_016-8a>¶
安王丁酉(日在/牛二)退定之方中至北風¶
(貞/定)王癸巳(日在/牛三)退北門至擊鼔¶
景王己丑(日在/牛四)退終風至小星¶
簡王乙酉(日在/牛五)退摽有梅至麟趾¶
襄王辛巳(日在/牛六)退汝墳至關雎¶
　　(凡詩十四部四千三百五十四退天二十九辰積/六十四差退一千八百五十六分為六部不及十)¶
　　(辰故每限又退一什此與斗差分亘不相同蓋别/自一義并行不悖也自至元辛巳泝周襄王辛巳)¶
　　(一千九百八十年行三十一度過此四百年日在/嬃女之中周人所以命姬謂日月星辰皆在北維)¶
<pb:KR1a0110_WYG_016-8b>¶
　　(者也然則詩行二千四十八年再退一什而在魯/駧之端雅頌以齊自辛巳而下六十四年至正乙)¶
　　(酉將在殷武抑在關雎歟曰蓋自汝墳至於關雎/也然則詩亦用辛巳元也曰詩逓為進退辛巳詩)¶
　　(之未限也郭史斷章以為厯首偶與詩合其自春/秋而下戊申而上别自為部非辛巳所及治也然)¶
　　(則春秋之用己未元何也曰易以八為象以九為/數立元用數者也數始三九以三乗之八十有一)¶
　　(以六乗之為四百八十六是一部之統數以九乘/之為七百二十九是六分歳之辰數六分歳辰而)¶
　　(絀九數積四百八十六歳而退一歳之辰故兩春/秋而退一交歳一春秋而在交中春秋之年三其)¶
　　(八十一自己未至於辛酉故詩有不盡之年春秋/有不盡之歲各退一焉而亦皆用之詩有六十四)¶
　　(之斗差春秋有四百八十六歲之元/差皆逆數也故為春秋元差圖如左)¶
<pb:KR1a0110_WYG_016-9a>¶
¶
<pb:KR1a0110_WYG_016-10a>¶
　¶
　¶
　¶
　¶
　¶
　¶
　¶
　¶
<pb:KR1a0110_WYG_016-10b>¶
　　(凡春秋十八部而追天之歳不及九辰凡九歳不/及八十一辰二十七嵗而退一部四百八十六歳)¶
　　(退十八部而又與天㑹故春秋以四百八十六歳/為元六其八十一之數也九六互相為用故九其)¶
　　(八十一為七百二十九六其七百二十九為四千/三百七十四必如春秋止於獲麟是本數上再逆)¶
　　(行一歳以三乘八十一為二百四十三逆行一數/以三乘之為七百二十六以六乘之為四千三百)¶
　　(五十六則毎歳不及天二十七辰九嵗不及天二/百四十三辰故以九嵗為限其九嵗而退一部與)¶
　　(二十七嵗而退一部其法一也詩用三百十一春/秋用二百四十三與本數上已退一度故不復再)¶
　　(退而統以四百八十六立元每四/百八十六年退立一嵗以為元法)¶
　春秋積元圖¶
<pb:KR1a0110_WYG_016-11a>¶
二百四十三年(退辰二千一百八十七/作二百四十二年半算)¶
四百八十六年(退辰四千三百八十四/作四百八十五年算)¶
　　(古上元甲子積四百八十六年而退滿一歳為易/象數逆行之一㑹以上為甲子元次元己巳猶日)¶
　　(之右旋太嵗之左轉也/故為十二元圖如左)¶
甲子元四百八十五年¶
己巳元四百八十五年¶
甲戌元四百八十五年¶
巳卯元四百八十五年¶
<pb:KR1a0110_WYG_016-11b>¶
甲申元四百八十五年¶
己丑元四百八十五年¶
甲午元四百八十五年¶
己亥元四百八十五年¶
甲辰元四百八十五年¶
己酉元四百八十五年¶
甲寅元四百八十五年¶
　　(以上十一元五千三百三十五歳上逮羲/農下逮周平王四十九年即春秋己未元)¶
<pb:KR1a0110_WYG_016-12a>¶
已未元四百八十五年¶
　　(以上十二元五千八百二十年自羲農下逮秦始/皇三十一年甲子以下備在史册王霸古今之義)¶
　　(斷於是矣以大象六十年積之每六十為一部凡/九十七部得五千八百二十年而象疇大齊以三)¶
　　(百一十一加之為六千一百三十一與用卦專乘/之數會以三百退之為五千五百二十與體用兼)¶
　　(乘之數㑹故詩春秋易象相為進退也秦始皇甲/子至平帝丙寅立孺子嬰之嵗為春秋交中新室)¶
　　(丁卯至魏嘉平元年己巳司馬懿殺曹爽何晏之/歳為春秋交終自嘉平己巳至齊永明癸酉齊主)¶
　　(賾殂立太孫昭業之年為春秋交中明年甲戌蕭/鸞弑昭業立昭文尋遂自立至開元癸酉為春秋)¶
　　(交終開元甲戌至太平興國元年丙子為春秋交/中至嘉定十一年戊寅蒙古破燕之三歳為春秋)¶
<pb:KR1a0110_WYG_016-12b>¶
　　(交終明年為己卯元凡入元之先後不關帝王之/盛衰而詩與春秋每相禪代中交交終之際不能)¶
　　(无故雖玉歩不改而鍾磬殊音蓋自嘉平己巳以/前春秋所治其交中交終皆以春秋為序嘉平己)¶
　　(巳以後詩之所治其交中交終皆以詩為序春秋/所退五十有五者兩詩所退五十有五者一故以)¶
　　(百一十而裨春秋為一嵗之朔實以五十五而裨/詩為一嵗之通朞也凡詩春秋刳方刓圎之數氣)¶
　　(朔外盈内虚之分黄赤南斜北倚之度日月交㑹/衝食之故皆備於天方圖天方圖无言語文字而)¶
　　(自有圖象以來言語文字皆從此出其徑圍積實/方田圭黍弦弧面罨勾股周髀皆與天經易緯相)¶
　　(為表裏詳見三易/洞璣此具其略云)¶
<pb:KR1a0110_WYG_016-13a>¶
¶
<pb:KR1a0110_WYG_016-14a>¶
　¶
　¶
　¶
　¶
　¶
　¶
　¶
　¶
<pb:KR1a0110_WYG_016-14b>¶
　　(凡為天方圖立六十四因倍豎之百二十八以為/徑率規而圜之三百八十四矩而方之三百六十)¶
　　(規而圜之二百七十三矩而方之二百五十六此/内方圓七週卦實之所充也此外方圓二週日月)¶
　　(星辰之所游也凡方圜九成合十八變而歸於極/其方者皆四分損一以為圜圜者皆十六分損一)¶
　　(以為方大方四周一百二十八為五百三十二四/分損益得三百八十四弧矢之罨十九餘强則外)¶
　　(周之弦扺於次周之背圭黍之稜三分有半中間/空道實得三分則外圭之邸託於内邸之圭自平)¶
　　(極而上四十有八減三為五為四十有五以八乘/之為通朞之日道是天地自然非可强鑿為智也)¶
　　(三分之道截於八圭日月所游在一分四釐而上/故得三百六十五日二分五釐次層弧背因復浮)¶
　　(上為二百七十有三其實次層徑率只得九十以/三圍之二百七十其浮為二百七十有三猶圜分)¶
<pb:KR1a0110_WYG_016-15a>¶
　　(之浮為六十有五也揉方就圜每減十六分之一/徑三圍一每不及圭黍之分故日月交食每在二)¶
　　(日六分八釐上下折之為一日三分四釐是日月/交旣食甚之限皆在圭黍半折之中也外方四八)¶
　　(三十二方只得方圜兩周弧背弦矢十九與十三/相次并不得餘分内方四八三十二方共得方圜)¶
　　(七周以十六分為兩際外際二八十六方得方圜/兩周内際二八十六方得方圜五周弧背弦矢九)¶
　　(與七相次亦不得餘分自是又空圭黍二分為三/十二卦之游道以二八分為兩際外際一八得方)¶
　　(圜兩周内際一八得方圜三周弧背弦矢以四半/三半相次雖有餘分而四分中極表影俱盡矣故)¶
　　(參兩倚數易之所致用也規參而矩兩倚而察之/以得圭黍衝食之路乾坤兩濟之所從交也二七)¶
　　(二五二三極於一兩是三分損益之所従出也道/未有出於三分損益者也天方積實之數一千六)¶
<pb:KR1a0110_WYG_016-15b>¶
　　(百七十七萬七千二百一十六以六十四分開之/每分二十六萬二千一百四十四即以四千九十)¶
　　(六乘四千九十六之數也度量權衡皆從此立律/雖用九與八殊趣而約於内方第四乘圜分之數)¶
　　(則適相值矣蓋天方每方實通十六以十六乘四/千九十六為六萬五千五百三十六以四乘之為)¶
　　(五十二萬四千二百八十八即大象之倍實也大/數圜分實得五十三萬一千四百四十四凡長於)¶
　　(大象七千一百五十三猶天方初圜與削方之數/相差二十有四是也納於近極之四方於貞卦為)¶
　　(孚過兩濟之限於先天為夬姤剝復之限所稱四/千九十六不過中方面羃之皮分不及四周積實)¶
　　(之一也凡河圖外周三八四九一六二七之圜文/即天方圖再方再圜日月所經之路中間十五乃)¶
　　(為天方積實八八相命之區又如雒書一九三七/為平凖徑率之方八二四六為圭黍倚數之位也)¶
<pb:KR1a0110_WYG_016-16a>¶
　　(天方圖刳中八道實得七方七圜幷中皇極四周/視之皆得十五其自二八而内五方五圜只共得)¶
　　(十故十五為通理之文四十為旁行之數四十有/九為七政之塗五十有五為隂陽之宅也其實是)¶
　　(圖專為表晷而設八尺之表立於極中夏至无影/則天中九十一度以三十六為北極出地以五十)¶
　　(五為北陸度端夏至景長一尺五寸則北極出地/三十七度天中南差一度四分自是而下四十八)¶
　　(度為日月出入其實北陸度端在九十一度之二/十四中分距極六十七度四分以當一限六十七)¶
　　(歳百五日之㑹也其五十五度只當土中表位不/在度端去極漸遠則中道漸高三十六之出地五)¶
　　(十五之距極皆不足為據惟裁南北二十四度之/赤道餘上下六十七度之天分足為定本耳日月)¶
　　(交道視其中差以繩量倚測其表端可知日晷所/直爻象大約八尺之晷不出八方四千九十六卦)¶
<pb:KR1a0110_WYG_016-16b>¶
　　(之外為河圖十五雒書專五之所範圍詩春/秋用以綱紀進退天地變化而行鬼神者也)¶
　雒書四十五(用蓍九/四十)　　　河圖五十五(先天五/二十)¶
四十五　　　　　　　　　二十五¶
九十　　　　　　　　　　八十　(加五十五/)¶
一百三十五　　　　　　　一百三十五¶
一百八十　　　　　　　　一百九十¶
二百二十五　　　　　　　二百四十五¶
二百七十　　　　　　　　三百¶
<pb:KR1a0110_WYG_016-17a>¶
三百一十五(去十存五/)　　　三百五十五¶
三百六十(去四十九存三百一十一/去五十五存三百有五)¶
　大衍五十　　　　　　　蓍䇿四十九¶
五十　　　　　　　　　　歳朔三百五十四¶
一百　　　　　　　　　　　(三百五為體/四十九為用)¶
一百五十　　　　　　　　通基三百六十¶
二百　　　　　　　　　　　(三百十一為體/四十九為用)¶
二百五十¶
<pb:KR1a0110_WYG_016-17b>¶
三百　　(加五十五/為歳朔)¶
三百五十(去四十五/為詩實)¶
　　(此以八乘雒書以九乘大衍以河圖而去雒書為/三百有五之實以洛書而去大衍亦得三百有五)¶
　　(之實以蓍數而去雒書得三百十一之實以蓍數/而去大衍只得三百有一故盈虚繇此生變化繇)¶
　　(此出也今以三百十一為法以十四為限每周限/得四千三百五十四不及天行二十九則是每嵗)¶
　　(逆行二十九積一百五十一而退一嵗之厯故以/一百五十一為限凡二十九限而周全易之歳即)¶
　　(如春秋以二百四十二為法以十八為限每周限/得四千三百五十六不及天行二十七則是每嵗)¶
　　(逆行二十七積一百六十二嵗而退一嵗之厯故/以一百六十二為限凡二十七限而周全易之厯)¶
<pb:KR1a0110_WYG_016-18a>¶
　　(此兩者詩春秋之關鞬也春秋之空壬戌前一歳/猶詩之有六逸詩得併六逸之篇則春秋得併辛)¶
　　(酉之歳故春秋以二百四十三為法四百八十六/為限因為起元之本也然則是與用卦兼乘專乘)¶
　　(二法兩不相入者歟曰亦并行不悖也凡卦各以/體卦通朞之數為准以用卦及兼乘之數參之至)¶
　　(如用蓍定䇿之法尤為簡便如易每爻得三十䇿/以為一月每限六十四卦得三百八十四箇月為)¶
　　(三十二年以六十四限乘之得二千四十八年即/春秋已未元年至元泰定帝乙丑二年易象中分)¶
　　(之嵗也然則蓍法有定而氣閏參差為之如何曰/猶之通朞也一蓍之䇿而當一萬一爻之䇿富三)¶
　　(十萬於每爻中減四千七百一十以為朔虚於三/百六十萬上加五萬二千四百二十八以為氣盈)¶
　　(合盈虚之䇿通得十萬九千二百二十五以為章/歳之閏約其定數為五日四分五釐餘百四十六)¶
<pb:KR1a0110_WYG_016-18b>¶
　　(即體用相乘積嵗之數以十乘之而得氣朔平分/之度也然則二千四十八年僅當易象之中而於)¶
　　(日月嵗數各差二百七八十何以御之又自已未/隱元至龍興之㑹二千九十嵗尚餘四十二年不)¶
　　(繫爻象進退何屬曰逆行者愈退順行者愈進日/月交㑹終古无極四千餘年非為隂陽之稅駕也)¶
　　(一週不及二百八十七積十五週得四千三百六年/年而與日㑹此即積實之數與通朞距差六十三)¶
　　(通朞之與月䇿可以互通/也今為月䇿厯年圖如左)¶
<pb:KR1a0110_WYG_016-19a>¶
¶
<pb:KR1a0110_WYG_016-20a>¶
　¶
　¶
　¶
　¶
　¶
　¶
　¶
　¶
<pb:KR1a0110_WYG_016-20b>¶
　¶
　　(右每限三十二年以六十四乘之為二千四十八/年即易象之分半也自周平王四十九年至元泰)¶
　　(定帝三年外餘四十二年而戊申革命此四十二/年在復頤之交非龍飛之㑹以三乘起之其子卦)¶
　　(乾坤姤復相銜而起當在乾夬之間眞人始生豫/膺帝睶四大之限皆在南方詩所謂篤生保佑者)¶
　　(也前二十二圖皆論反復卦至先天圖以倍分為/序隂陽逓次不論反復然以三十二年倍合得七)¶
　　(百六十八箇月以六十四限來之得四千九十六/舉今觀後則泰定丙寅四十二歳之餘猶當積為)¶
　　(初終之/限也)¶
<pb:KR1a0110_WYG_016-21a>¶
¶
<pb:KR1a0110_WYG_016-22a>¶
　¶
　¶
　¶
　¶
　¶
　¶
　¶
　¶
<pb:KR1a0110_WYG_016-22b>¶
　　(此即四千九十六年積月之數也易象主日而蓍/主月蓍既得爻則不復存蓍而爻既得象則常存)¶
　　(爻故爻通日月而論月不如論日之審也此據月/法兼反復二卦為十二月始於春秋已未終於泰)¶
　　(定丙寅亦得天地之端竟隂陽之中會然其八際/八交在唐宋之界間有難明必取三乘全圖較其)¶
　　(體變然後治亂絶續可得而言也曰然則三聖之/時不知有先天圖歟曰羲軒之文與天地存安在)¶
　　(其不知先天圖也先天圖界分明隂陽倚伏可以/摹捉自文孔定次而後讀者徒以理求序者强以)¶
　　(義貫其提綴百王差等千世之意如景慶之无朝/夕神龍之无首尾有終身研之不知其味者矣然)¶
　　(則易序出而先天圖廢又曰先天圖出而諸圖皆/廢何也曰道晦而後明明而又晦自有先天圖時)¶
　　(不知易序聖人抉其精微簡其要㑹稍一通變而/上哲之士聞知相承不復尋其初本既而漸狎漸)¶
<pb:KR1a0110_WYG_016-23a>¶
　　(忘讀易序者不知所出驟見先天圖疑易序之牽/率不如先天之自然也此皆虚談理竅不窮天道)¶
　　(疑人形之枝節侈鳥鷇之渾圜者耳嚮使帝王升/降治亂循環皆如先天圖八際八交截然明辨則)¶
　　(初學之士闖藩而進管郭皆號升堂京焦相攜八/室矣惟其不然所以秦漢只目卜筮之書晉宋謂)¶
　　(談性命之路高者求之元虚卑者安其中節也然/則乾象大衍諸厯亦皆以蓍定䇿以爻定月不知)¶
　　(一卦之有三十二年周卦之有二千四十八厯歟/曰安得而知之文獻定而後徴信足徴信足而後)¶
　　(彰察明自姬孔而前皆无諸厯雖姬孔不敢移先/天之序自元明而前若无諸厯雖聖賢亦不敢信)¶
　　(易序之積也然則聖人皆有藏往而无知來者歟/曰聖之一也學者信而巳記曰不言而信又曰信)¶
　　(而好古如當泰定乙丑而後尚有四十二年海内/殷庶天下无事以易春秋推之遽云當亡其誰信)¶
<pb:KR1a0110_WYG_016-23b>¶
　　(之好學不精信道不篤是陸機所覆族於諸王許/衡所歾身於前朝也然則先天起於分極无反復)¶
　　(兩卦今以反復加之何也曰一反一復易之定體/且不如是无以究諸厯之全然則是遂為全厯歟)¶
　　(曰十二圖皆全厯也十二圖多者不過六千一百/三十二年中者不過四千八百四十四年如以䇿)¶
　　(定月則當六乘全易之厯億萬无窮何所稽之曰/舉歳則太侈舉辰則太弇歳辰之間舉月與日聖)¶
　　(人亦皆用之然而月不如日之中也譬今體卦一/限二萬四千五百七十六箇月以十二約之為二)¶
　　(千四十八年則是每一限二千四十八年當月䇿/之全圖即易象之半交也六十四限當十三萬一)¶
　　(千七十二年為體卦全象之中以一卦通朞六十/八年零九十六日約之毎一大限當三十小限六)¶
　　(十四大限當一百九十二大象大象者即三十二/限通朞積實之總卦也邵氏經世亦得此意然空)¶
<pb:KR1a0110_WYG_016-24a>¶
　　(數通朞不積爻象於進退損益之際未易言也然/則六十四大限僅當大象之全半若全厯大象必)¶
　　(須一百二十八限歟曰易通兩象象包二卦如乾/之通坤屯之通蒙反復對化舉兩成一故有半象)¶
　　(之十三萬一千七十二即有全象之二十六萬二/千一百四十四因復倍之為五十二萬四千二百)¶
　　(八十八雖復周極分起未有單邉獨成者也然則/易之通數只有三十二卦而无六十四卦反復對)¶
　　(化只有三十六卦而无七十二卦歟對既有反復/對化則安在其无之也然則僧一行邵堯夫之不)¶
　　(以全象起例何也曰智有所極則明有所不足&KR0778;/火測管不見左右要其所至極晰而巳然則一行)¶
　　(堯夫不知開元之播蜀靖康之北狩歟曰易失則/鑿鑿失則賊聖人有所不知賢者有所不鑿唐𤣥)¶
　　(宗開元七年卦䇿入坎歳在已未又三十二年出/坎矣卦䇿入蒙歳在辛卯又六年丙申乃避祿山)¶
<pb:KR1a0110_WYG_016-24b>¶
　　(至於扶風宋徽宗崇寧二年卦䇿入萃歳在癸未/又二十四年丙午將出萃矣乃父子銜璧降於金)¶
　　(營先天月䇿何足以知之也使先天月䇿足該治/亂則聖人不復損益以為定位定序之圖矣然則)¶
　　(堯夫預卜安石不足以知之乎曰洛下諸賢多誦/荆公者堯夫與景仁同智非卜之謂也寳元康定)¶
　　(間距靖國靖康上下百年而以鳥鳴風角别其治/亂亦衆笑其闊矣然則體卦定位自幽王元年來)¶
　　(者至徽欽之辛亥究於漸歸用卦定位自幽王元/年來者至順帝之癸已究於鼎革皆始於幽王之)¶
　　(元年何也曰衰周之端有兩己未皆天地之第十/二元也宣王之己未幽王已立則幽王得以已未)¶
　　(稱元幽王之不以已未稱元聖人取元以與魯聖/人不取元以與魯則天地仍取元以與周故魯隱)¶
　　(之始屯周幽之始坤二者聖人與天地相揖讓也/平王二十五限至洪武壬寅究於鼎革又八十六)¶
<pb:KR1a0110_WYG_016-25a>¶
　　(年而為己巳土木之變發於中造遷國有隆替則/復辟有成敗乾坤所命則後代因之兩者聖人所)¶
　　(共察也易曰至哉坤元萬物資生乃順承天自周/幽王已未元年至乙酉莊王元年上有四元體用)¶
　　(十二圖分取焉而兼乘之卦皆取於幽平以抵於/革鼎艮震為廿七八限體卦之抵於豐旅三十一)¶
　　(限用卦之參於萃升鼎革為二十五限皆可屈指/而數也有聖人起則必致詳於體用十二圖之說)¶
　　(以扶植仁賢修持禮樂維輓天地於將傾之候如/周公之錯洛邑親親尊尊區井田布列國繁文厚)¶
　　(情遲久而復者是聖人所豫䇿於四五百年之始/也然則月䇿者聖人所不用歟曰聖人不用月䇿)¶
　　(則何以知泰定之際眞人始生何以舍周幽之已/未就魯隱之已未何以知辛卯之嵗秦在沙丘理)¶
　　(宗之終差於癸亥何以證宋理之剝極於晉惠之/姤端何以印周莊之元年於晉武之乙酉耶然則)¶
<pb:KR1a0110_WYG_016-25b>¶
　　(四千九十六年而外餘二百七十三年何以命之/曰是詳言之矣是天地之所命限也四卦之厯舉)¶
　　(其通朞二百七十三以月䇿每限六十四除之餘/十九歳為一章之法故二百三十章而得四千三)¶
　　(百七十歳一千六百一十閏從一章之餘以泝全/象之厯則二百三十章燦然見矣是易所謂逆數)¶
　　(者也然則易詩春秋之繫命如何曰是皆繫於先/天圖也易六十甲子週厯之辰内空八百三十六)¶
　　(以詩追之每嵗十四週不及天二十九以春秋追/之每歳十八週不及天二十七故詩春秋各以不)¶
　　(及天之數為退天之空分又以不及易之數為退/易之空分詩不及易者十五春秋不及易者十三)¶
　　(是萬物繫命休咎吉凶之所從出也因其餘而逆/積之詩十四積之餘二十九凡一百五十一週而)¶
　　(退四千三百七十九不及天者四辰春秋十八積/之餘二十七凡一百六十二週而退四千三百七)¶
<pb:KR1a0110_WYG_016-26a>¶
　　(十四不及天者九辰是皆以實積引滿而得之順/積者為剛逆積者為目順積者以求歳月逆積者)¶
　　(以求日星萬物繫命聖人治之不可逃也/以其名象繁多不可圜圖又為散圖如左)¶
　詩元命圖(追易一限十三部縮五十三/追天一限十四部縮二十九)¶
　(十/三)追易積象　　(十/四)追天積辰(只用退十五/仍虚十三强)¶
復　(周南關雎部/至鄘風干旄)　　　(周南關雎部/至采蘋)¶
頤　(鄘風載馳部/至齊風猗嗟)　　　(甘裳部終風/至邶風)¶
屯　(魏風葛屨部/至豳風九罭)　　　(擊鼔部柏舟/至鄘風)¶
益　(豳風狼跋部/至无將大車)　　　(牆有茨部蘭/至衞風芄)¶
<pb:KR1a0110_WYG_016-26b>¶
震　(小雅小明部/至大雅崧高)　　　(河廣部緇衣/至鄭風)¶
(噬/嗑)　(大雅蒸民部/至周南兔罝)　　　(將仲子部/至風雨)¶
隨　(周南芣苢部/至衞風芄蘭)　　　(子衿部載驅/至齊風)¶
(无/妄)　(衞風河廣部/至○○碩䑕)　　　(猗嗟部○○/○至唐羔羊)¶
(明/夷)　(唐風蟋蟀部/至小雅天保)　　　(唐風鴇羽部/至秦風權輿)¶
賁　(小雅采薇部/至瞻彼洛矣)　　　(陳風宛丘部/至曹風蜉蝣)¶
(既/濟)　(裳裳者華部/至周頌清廟)　　　(候人部伐木/至小雅)¶
(家/人)　(周頌維天部/至召南草蠱)　　　(小雅天保部/至湛露)¶
<pb:KR1a0110_WYG_016-27a>¶
豐　(召南采蘋部/至王風揚揚)　　　(彤弓部/至斯干)¶
離　(王揚之水部/至唐風羔羊)　　　(无羊部/至四月)¶
革　(唐風鴇羽部/至○○魚麗)　　　(北山部○○/至營蠅)¶
(同/人)　(小雅○庚部/○○至裳華)　　　(○○虚七辰/通積一歳)¶
臨　(小雅桑扈部/至維天之命)　　　(小雅賓筵部/至何草不黄)¶
損　(周頌維清部/至召南采蘋)　　　(大雅文王部/至假樂)¶
節　(召南甘棠部/至王揚之水)　　　(篤公劉部/至瞻卬)¶
(中/孚)　(王風中谷部/至唐鴇羽)　　　(召旻部豐年/至周頌)¶
<pb:KR1a0110_WYG_016-27b>¶
(歸/妹)　(唐風无衣部/至小雅由庚)　　　(桓部南卷耳/至周)¶
睽　(南有嘉魚部/至魚藻)　　　(樛木部/至羔羊)¶
兌　(小雅采菽部/至周頌執競)　　　(召殷其靁雉/至邶風雄)¶
履　(○○思文部/至○殷其靁)　　　(匏有苦葉部/至○○○○)¶
泰　(召南摽梅部/至王風采葛)　　　(鄘風鶉部/至有狐)¶
(大/畜)　(王風大車部/至唐風采苓)　　　(衛風木瓜部/至大叔于田)¶
需　(秦風車粼部/至小雅由儀)　　　(鄭風清人部/至出其東門)¶
(小/畜)　(小雅蓼蕭部/至都人士)　　　(野有蔓草部/至魏汾沮洳)¶
<pb:KR1a0110_WYG_016-28a>¶
(大/壯)　(小雅采菉部/至周頌振鷺)　　　(魏園有桃部杜/至唐有杖之)¶
(大/有)　(周頌豐年部/至邶風柏舟)　　　(葛生部門/至陳衡)¶
夬　(邶風緑衣部/至鄭風清人)　　　(東門之池部/至曹風下泉)¶
乾　(鄭○羔裘部/至○○蒹葭)　　　(○○○○/通積一歳)¶
姤　(泰風終南部/至小雅菁莪)　　　(豳風七月部/至小雅出車)¶
(大/過)　(小雅六月部/至緜蠻)　　　(枤杜部/至六月)¶
鼎　(小雅匏葉部/至周頌載見)　　　(采芑部/至正月)¶
恒　(周頌有客部/至邶風擊鼔)　　　(十月之交部/至小明)¶
<pb:KR1a0110_WYG_016-28b>¶
㢲　(邶風凱風蘇/至山有扶)　　　(鼓鍾部/至采菽)¶
井　(鄭風籜兮部/至陳東門枌)　　　(角弓部緜/至大雅)¶
蠱　(陳衡門○部/至小雅鶴鳴)　　　(棫樸部/至卷阿)¶
升　(小雅祈父部/至何草不黄)　　　(民勞部○○/至維天之命)¶
訟　(大雅文王部/至周頌訪落)　　　(周頌維清部/至雝)¶
困　(周頌敬之部/至匏有苦葉)　　　(載見部駉/至魯頌)¶
(未/濟)　(邶○谷風部/至鄭風褰裳)　　　(有駜部兎罝/至周南)¶
解　(鄭風○丰部/至東門之楊)　　　(芣苢部汜/至江有)¶
<pb:KR1a0110_WYG_016-29a>¶
渙　(陳墓門○部/至小雅黄鳥)　　　(野有死麕部/至邶風旄丘)¶
坎　(我行其野部/至大雅思齊)　　　(簡兮部○○/至鄘風相䑕)¶
蒙　(大雅皇矣部/至周頌酌○)　　　(干旄部○○/至君子揚揚)¶
師　(周頌桓○部/至邶○北風)　　　(○○○○/通積一嵗)¶
遯　(邶風静女部/至野有蔓草)　　　(王風揚水部/至女曰雞鳴)¶
咸　(鄭風溱洧部/至小雅伐木)　　　(有女同車部/至齊風還)¶
旅　(小雅天保部/至大田)　　　(著部伐檀/至魏)¶
(小/過)　(瞻彼洛矣部/至召旻)　　　(碩䑕部駟鐵/至秦風)¶
<pb:KR1a0110_WYG_016-29b>¶
漸　(周頌清廟部/至召南采蘩)　　　(小戎部鵲巢/至防有)¶
蹇　(周南草蟲部/至君子于役)　　　(陳風月出部/至豳風破斧)¶
艮　(王風揚揚部/至唐風枤杜)　　　(伐柯部/至華黍)¶
謙　(○○羔羊部/至○○華黍)　　　(○○魚麗部/至小雅鴻鴈)¶
否　(小雅魚麗部/至營蠅○○)　　　(庭燎部/至小宛)¶
萃　(小雅賓筵部/至周頌我將)　　　(小弁部/至甫田)¶
晉　(周頌時邁部/至摽有梅○)　　　(大田部/至采菉)¶
豫　(召南小星部/至王風大車)　　　(黍苗部/至皇矣)¶
<pb:KR1a0110_WYG_016-30a>¶
觀　(王風丘中部/至秦風車粼)　　　(大雅靈䑓部/至抑)¶
比　(秦風駟鐵部/至小雅蓼蕭)　　　(桑柔部有成命/至昊天)¶
剝　(小雅湛露部/至大雅綿○)　　　(我將部長發/至閔予)¶
坤　(大雅棫樸部/至周頌般○)　　　(○○○○/通積一歳)¶
　　(凡論繫命皆以先天圖為主得其干支庚甲所繫/然後以詩春秋求之詩積十四部而得一嵗退易)¶
　　(十五退天十三之九六共為二十九但求之易不/必更求之天也十三積之得象退五十三與大象)¶
　　(全積亦无二義特以識四限耳凡立限先立八際/四大四小以積部所得分界其間因為進退庶可)¶
　　(不亂銖積黍累未有不差者也每限十四部六十/歳得八十四限部餘退十五之積九百有四為二)¶
<pb:KR1a0110_WYG_016-30b>¶
　　(部餘二百八十二不及一部又二十九故十五之/與二十九為詩易交差辨之貴審也然則易十四)¶
　　(納虚各三百一十二前圖己詳之矣今若於一百/五十六之限更立一虚則辭義燦然而常若依游)¶
　　(者何也曰天道之依游雖聖人亦不能定也天度/積差每嵗一百五十六分積六十四嵗得一萬分)¶
　　(而差一度然亦有逺之至七十二嵗近之至五十/六嵗又近之至四十八歳又逺之至八十一歳而)¶
　　(差一度者故南陔在鹿鳴之什距差一百六十九/白華華黍距差一百七十一由庚七十四崇丘七)¶
　　(十六由儀七十八故天道之交至一百七十八止/矣倍差三百五十六而日月正中過此不入食限)¶
　　(自枤杜入交三百三十八而日月始食南陔在於/泛差白華華黍為正交差由庚崇丘由儀為正交)¶
　　(中魚麗嘉魚南山有臺蓼蕭湛露則視其晝夜也/葢自蓼蕭湛露而日月无事矣故日月晦食亦聖)¶
<pb:KR1a0110_WYG_016-31a>¶
　　(人之憂患也衆人以其湛樂及於犬馬聖人以其/憂患及於日月自有文字以來未有若仲尼之至)¶
　　(者也天地以日月為文字仲尼以文字為日月故/仲尼之賢於羲文則亦遠矣然則是其文義所屬)¶
　　(奚取之乎曰无所取之也无所取則貴其文義何/也曰无邪思者得之有邪思則不得之也天道四)¶
　　(分人得其一凡易一千一百九章授之於詩以四/乘之為四千四百三十六以六十七除之為卦限)¶
　　(之嵗以六十三除之為天行之分以五百五十分/之為魯商二恪存九之㑹故自鹿鳴白華二什之)¶
　　(裁六十九章八於國風四百八十為五百四十九/章天地之通數也彤弓而下五百六十雅頌之去)¶
　　(十國風之去一閏法所出鬼神所行天地變化聖/人亦不能盡知也故曰游夏不能賛春秋而曰回)¶
　　(賜能賛詩者非知詩之至者也然則天道之積微/皆在於象數乎曰无象數則天道將役日月詔星)¶
<pb:KR1a0110_WYG_016-31b>¶
　　(辰以為言語文字號哮於天下天下亦誰知之者/然則詩本於易之用卦六千一百三十二以半約)¶
　　(之為三百一十一春秋本於易之兼體四千八百/四十四以半約之為二百四十二是皆明著易解)¶
　　(其不立為圖限何也曰是不過就用卦兼乘中以/十約之則義類无間耳凡詩之難明者以河圖蓍)¶
　　(法兩下退易通朞之數每退四十九為三百一十/一凡八十九退而與易相及常少八辰二分四釐)¶
　　(此八辰者當消於八際退分之内又如通朞每退/五十五為三百有五凡七十九退而與易相及常)¶
　　(少二十四辰又二分四釐此二十四辰者當消於/八際退分之内凡易十六際而消一卦八際而交)¶
　　(中故每限各立八際鬼神所為屈伸萬物所為生/死也春秋之難明者以卦變追易以分極追天易)¶
　　(有十八變春秋有十八部河圖存一以為太極中/分二十七春秋兼用之春秋盡於庚申則十八部)¶
<pb:KR1a0110_WYG_016-32a>¶
　　(而餘一九春秋盡於辛酉則十八部而餘三九餘/三九者一百六十二年而合餘一九者四百八十)¶
　　(六年而合一九之餘當消於匹十目之内三九之/餘當消於十三日半交之内故每限各立九際二)¶
　　(十七際日月所為交合萬物所為明晦也本是三/者以明易道又明於憂患與故則易之道其庶矣)¶
　　(乎今再以春秋繫命及詩所用河圖蓍/法春秋所用象變月交並附於後焉)¶
　春秋元命圖(追易用十七積退十八/追天用十八積進十三)¶
復　(隱公己未十七部/退十八定公癸卯)　(隱公己未十八部/進十三桓公辛未)¶
頤　(定癸卯部鸜鵒來/至昭甲申)　(桓壬申部家父求車/至桓甲申)¶
屯　(昭乙酉部章華/至昭丙寅)　　(桓乙酉部長勺/至莊丁酉)¶
<pb:KR1a0110_WYG_016-32b>¶
益　(昭丁卯部澶淵/至襄戊申)　　(莊戊戌部觀社/至莊庚戌)¶
震　(襄己酉部城鄭虎牢莊辛亥部夏陽貫/至襄庚寅        至僖癸亥)¶
(噬/嗑)　(襄辛卯部鞌袁婁/至成壬申)　(僖甲子部牡丘匡/至僖丙子)¶
隨　(成癸酉部晉趙盾/至宣甲寅)　(僖丁丑部天王狩河陽/至僖己丑)¶
(无/妄)　(宣乙卯部秦敗彭衙僖庚寅部暴/至文丙申        至文壬寅)¶
(明/夷)　(文丁酉部楚滅項/至僖戊寅)　(文癸卯部猶三望/至宣乙卯)¶
賁　(僖己卯部齊救邢/至閔庚申)　(宣丙辰部斷道/至宣己巳)¶
(既/濟)　(閔辛酉部又鄄/至莊壬寅)　　(宣庚午部瑣澤/至成壬午)¶
<pb:KR1a0110_WYG_016-33a>¶
(家/人)　(莊癸卯部求車/至桓甲申)　　(成癸未部三卜郊/至襄乙未)¶
豐　(桓乙酉部瓦屋浮來襄丙申部澶淵/至隱丙寅        至襄戊申)¶
離　(隱丁卯部毫社災/至哀庚戌)　(襄己酉部至河乃復/至昭辛酉)¶
革　(哀辛亥部晉執宋仲幾昭壬戌部蔡逐朝呉/至定壬辰          至昭甲戌)¶
(同/人)　(定癸巳部/至昭甲戌)　　　　(昭乙亥部次于乾侯/至昭丁亥)¶
臨　(昭乙亥部无冰/至襄丙辰)　　(昭戊子部得寳玉大弓/至定庚子)¶
損　(襄丁巳部戌鄭虎牢定辛丑部執邾子/至襄戊戌        至哀癸丑)¶
節　(襄己亥部五卜郊/至成庚辰)　(哀甲寅部鄭來輸平/至隱甲子)¶
<pb:KR1a0110_WYG_016-33b>¶
(中/孚)　(成辛巳部陳夏徴舒隱乙丑部兩烝/至宣壬戌        至桓丁丑)¶
(歸/妹)　(宣癸亥部楚蔡厥貉桓戊寅部紀酅/至文甲辰        至莊庚寅)¶
睽　(文乙巳部衞滅邢/至僖丙戌)　(莊辛卯部同盟于幽/至莊癸卯)¶
兌　(僖丁亥部甯母/至僖戊辰)　　(莊甲辰部蜚/至莊丙辰)¶
履　(僖己巳部觀社/至莊庚戌)　　(莊丁巳部禘致夫人/至僖己巳)¶
泰　(莊辛亥部伐衞/至莊壬辰)　　(僖庚午部盂薄/至僖壬午)¶
(大/畜)　(莊癸巳部鄭敗王師/至桓甲戌)　(僖癸未部毛伯來錫命/至文乙未)¶
需　(桓乙亥部槖臯/至哀戊午)　　(文丙申部有孛入北斗/至文戊申)¶
<pb:KR1a0110_WYG_016-34a>¶
(小/畜)　(哀己未部得寳玉大弓/至定庚子)　(文己酉部陳殺洩冶/至宣辛酉)¶
(大/壯)　(定辛丑部天王居翟泉/至昭壬午)　(宣壬戌部城鄆/至成甲戌)¶
(大/有)　(昭癸未部至自晉/至昭甲子)　　　(成乙亥部晉殺三郤/至成丁亥)¶
夬　(昭乙丑部同圍齊/至襄丙午)　　　(成戊子部救台入鄆/至襄庚子)¶
乾　(襄丁未部築鹿囿/至成戊子)　　　(襄辛丑部齊崔杼/至襄癸丑)¶
姤　(襄己丑部邾戕鄫子/至宣庚午)　　(襄甲寅部章華/至昭丙寅)¶
(大/過)　(成辛未部公子遂/至文壬子)　　　(昭丁卯部曹出公孫㑹/至昭己卯)¶
鼎　(宣癸丑部隕霜不殺草/至僖甲午)　(昭庚辰部隕霜殺菽/至定壬辰)¶
<pb:KR1a0110_WYG_016-34b>¶
恒　(文乙未部牡丘筐/至僖丙子)　　　(定癸巳部呉敗檇李/至定乙巳)¶
㢲　(僖丁丑部郎薛秦/至莊戊午)　　　(定丙午部槖臯/至哀戊午)¶
井　(莊己未部北杏/至莊庚子)　　　　(哀己未部入許/至隱己巳)¶
蠱　(莊辛丑部紀敗宋/至桓壬午)　　　(桓庚午部紀敗齊師/至桓壬午)¶
升　(桓癸未部戌伐凡伯/至隱乙丑)　　(桓癸未部齊无知/至莊乙未)¶
訟　(隱丙寅部桓僖宮災/至哀己酉)　　(莊丙申部姜/至莊戊申)¶
困　(哀庚戌部呉伐越/至昭辛卯)　　　(莊己酉部鄭棄其師/至閔辛酉)¶
(未/濟)　(定壬辰部意如歸/至昭癸酉)　　　(僖壬戌部醎/至僖甲戌)¶
<pb:KR1a0110_WYG_016-35a>¶
解　(昭甲戌部盟于宋/至襄乙卯)　(僖乙亥部如楚乞師/至僖丁亥)¶
渙　(襄丙辰部同盟于戲僖戊子部閏不告朔/至襄丁酉        至文庚子)¶
坎　(襄戊戌部城中城/至成己卯)　(文辛丑部取濟西田/至宣癸丑)¶
蒙　(成庚辰部陳殺洩冶宣甲寅部楚圍宋/至宣辛酉        至宣丙寅)¶
師　(宣壬戌部毛伯求金宣丁卯部城中丘/至文癸卯        至成己卯)¶
遯　(文甲辰部天王出居成庚辰部如晉/至僖乙酉        至襄壬辰)¶
咸　(僖丙戌部救許/至僖丁卯)　　(襄癸巳部齊圍桃/至襄乙巳)¶
旅　(僖戊辰部肆大眚/至莊己酉)　(襄丙午部天王殺弟侫夫/至襄戊午)¶
<pb:KR1a0110_WYG_016-35b>¶
(小/過)　(莊庚戌部祝丘/至莊辛卯)　　(襄己未部齊納燕伯/至昭辛未)¶
漸　(莊壬辰部狩于郎/至桓癸酉)　(昭壬申部鸜鵒來/至昭甲申)¶
蹇　(桓甲戌部齊敗于艾陵昭乙酉部城中城/至哀丁巳          至定丁酉)¶
艮　(哀戊午部侵齊再至定戊戌部毫社災/至定己亥        至哀庚戌)¶
謙　(定庚子部王室亂/至昭辛巳)　(哀辛亥部來求賻/至隱辛酉)¶
否　(昭壬午部比大雷雹隱壬戌部從王伐鄭/至昭癸亥        至桓甲戌)¶
萃　(昭甲子部圍桃/至襄乙巳)　　(桓乙亥部至自齊/至桓丁亥)¶
晉　(襄丙午部晉殺三郤莊戊子部北杏/至成丁亥        至莊庚子)¶
<pb:KR1a0110_WYG_016-36a>¶
豫　(成戊子部斷道/至宣己巳)　　(莊辛丑部戎徐/至莊癸丑)¶
觀　(宣庚午部榖/至文辛亥)　　　(莊甲寅部首止/至僖丙寅)¶
比　(文壬子部衛及狄盟僖丁卯部狄救齊/至僖癸巳        至僖己卯)¶
剝　(僖甲午部縁陵沙鹿僖庚辰部四卜郊/至僖乙亥        至僖壬辰)¶
坤　(僖丙子部鼔用牲/至莊丁巳)　(僖癸巳部敗狄于醎/至文乙巳)¶
　　(是皆主易也不復追天追天則辛酉之符用一九/庚申之符用三九也主易者以庚申獲麟歳二百)¶
　　(四十二為主以十七乘之四千一百十四退其十/八為四千九十六以六十四乘退數得一千一百)¶
　　(五十二以十乘一千一百五十二為萬有一千五/百二十此春秋歸餘約於易象之所從出也追易)¶
<pb:KR1a0110_WYG_016-36b>¶
　　(即以追天裁其納虚以滿易彀則春秋與易亦无/虚實之分也其追易全數以十八乘之四千三百)¶
　　(五十六進其十三為易象㑹以六十四乘進數得/八百三十二併其餘分為八百三十六即易行納)¶
　　(虚一週常數殽於春秋一千八十八部之内也以/餘分加積四限之數歸於全象為千九十二部以)¶
　　(四乘之為四千三百六十八部併其餘分而春秋/與易同積矣凡積限八年皆有參差别須以數求)¶
　　(之此與詩限同積不過紀其大略耳至其/奥渺非夷所思亦非言說之所得至也)¶
　　(然則是於辭義皆无所取之乎曰何為其无所取/之也春秋一書本天行王以正萬世之亂臣賊子)¶
　　(易為變通趨時致謙守位之說若不相入者夫子/於坤之初六直云臣弑其君子弑其父其所繇來)¶
　　(者漸矣如此看易與春秋豈有兩義必若因象至/命觀物測則易詩春秋治百世不治一世治帝王)¶
<pb:KR1a0110_WYG_016-37a>¶
　　(聖賢不治匹夫言之詳矣然則百世與一世帝王/與匹夫有異乎曰其稱名小其取類大探索鉤致)¶
　　(亦在人自取之也凡易詩春秋繫命治天下百世/皆在於其中交吉凶禍亂與食法相遇故日月之)¶
　　(食禍謫於天聖人因之以糾䖍脩救及其无妄不/藥曰无如之何也匹夫之命與道升沈若水漸魚)¶
　　(而已困以辨德坎以立信蹇以反身大過以正志/君子又何問焉然則求之如何曰五十有五萬物)¶
　　(之所立體四十有九萬物之所致用也詩三百有/五益五十五以㑹於日月退五十五以㑹於春秋)¶
　　(詩三百十一進五十五以出於日月之交退五十/五以入於日月之食中分五十有五為二十七半)¶
　　(又半分之為十三分七釐五毫此隂陽之衷五行/之街道也乘除之交萬物乃遷一朞之日五退河)¶
　　(圖而餘三十者值其泛交食緩而淺五退河圖而/餘三十六者値其正交食速而深故曰咸速也恒)¶
<pb:KR1a0110_WYG_016-37b>¶
　　(久也咸在前限百八十之交恒在後限百九十二/之交也自冬至以至秋分日行贏二百七十而强)¶
　　(夏至以至春分日行縮二百七十而弱各先一月/為正交道星辰之所警蹕也隂陽且戰謹持其端)¶
　　(是不論月限但以三元所起値其交數則得失之/報見焉四十九者日月南北相距之隱界也分而)¶
　　(揲之北陸二十有四物因之執南陸二十有四物/因之寒萬物善熱而惡寒寒熱之競相靡為端不)¶
　　(備而凶極備而凶五福六禍之所繇分也凡五行/街道皆去其一以為開塞五十五之中分小分二)¶
　　(十五四十九之中分小分二十五皆隂陽日月所/相引避也隂陽日月相為引避故徳讓出而仁義)¶
　　(生焉二七十四以部命詩二九十八以部春秋春/秋上下二十有七詩上下二十有九上下間道或)¶
　　(得而死或得而生剛柔兩克則必有知其端者矣/月實之朞三百五十五以六退之三百三十餘二)¶
<pb:KR1a0110_WYG_016-38a>¶
　　(十五以退圖象關雎騶虞守其天數朞餘積縮三/百五十四以七退之三百二十九餘二十五以退)¶
　　(蓍䇿關雎騶虞守其衍中故關雎騶虞君子之所/貴也然則坤之初六不於是始乎曰冰堅龍戰皆)¶
　　(於是始也一交之後而星物遷次矣然則駉駜殷/武无稱乎曰何為其无稱也九者四五之合也天)¶
　　(道用九萬物以究逆而數之九備兩恪焉雒書之/則實用五九以四十五為則順而數之去其七則)¶
　　(三百十五其餘四十除其盡數以八去之三百六/十復更其端皆始於清廟極於殷武故聖人以圖)¶
　　(書為堂奥而登降寢息之也詩一千一百四十春/秋九百六十八相距一百七十二猶關雎葛覃之)¶
　　(於白華華黍也以六十四乘二十七為一千七百/二十八併其餘分三十二有餘以六十乘二十九)¶
　　(為一千七百四十併其餘分三十不足而春秋兼/用之故春秋紀事一千七百六十四聖人於此則)¶
<pb:KR1a0110_WYG_016-38b>¶
　　(必有取之矣聖人之為詩春秋而不足以明天道/治人事與日月出八使鬼神聽服焉則猶是纂組)¶
　　(刀筆之務也聖人皦然不為之矣然則聖人之為/之如何曰聖人觀㑹通以行興禮六十四事皆所)¶
　　(以扶顚撥亂也扶顚撥亂則其不稱用師何也曰/用師而撥亂非聖人之所貴也聖人之救時至於)¶
　　(修刑而已下矣易六十有四事修德三十有六經/綸敎養二十有二修刑六者而已自噬嗑而外則)¶
　　(皆輕典也然則爻彖皆稱用師何也曰爻彖八稱/用師其戒勿用者參半焉聖人修德其通足以格)¶
　　(天下君子用之猶足以去頑格奸容蓄勸勞以治/其先振育遏揚以匡其後思患豫防以圖其終雖)¶
　　(數百年兵革不試可也然則易其猶太古之意乎/曰易猶盛世之意也世雖不可常盛而聖人常以)¶
　　(盛世之治治之然則九德之義皆為治身不為治/天下發何也曰治身以治天下天下與身則非兩)¶
<pb:KR1a0110_WYG_016-39a>¶
　　(事也以天下治天下其道一世以身治天下其道/百世否之儉德蹇之反身大過之无悶小過之過)¶
　　(哀過儉似非為治天下者也然而治天下之君子/猶用之曰相與以永无弊焉耳君子以九德治其)¶
　　(身以六十四事治天下為春秋以本禮為詩以本/樂易者禮樂之精神詩春秋之魂靈也春秋之治)¶
　　(二百四十二年而一變二千四百二十二年而一/大變詩之治三百一十一年而變三千六十六年)¶
　　(而一大變兩變相差六十八年九十六日而詩與/春秋交㑹八交㑹而小成六十四交㑹而大成故)¶
　　(易之有詩春秋猶天地之有日月也然則詩用圖/書而春秋不用圖書何也曰何為其不用圖書也)¶
　　(合春秋之數四百八十有五約以為蓍以通於圖/書以十三乘之為五千五百五十五以闡河圖而)¶
　　(贏其一是春秋之用圖書也詩以為龜春秋以為/蓍視其羸縮以為長短詩不加長春秋不加短夫)¶
<pb:KR1a0110_WYG_016-39b>¶
　　(各進退衷之於易也然則合詩春秋五百五十而/餘其三何也曰五百四十而餘其七羸縮進退則)¶
　　(猶之无餘也故進退者易之大用也易之大要五/十有五以十乘之為五百五十而春秋與詩合取)¶
　　(之天地之變化鬼神之情狀所以成行也故五十/有五四十有九二者為詩春秋之大候日月出入)¶
　　(鬼神所以視聽也然則詩有五際各六十餘一春/秋三際不及八十有一何也是則化裁之在人矣)¶
　　(天地之道一贏一乏視其所㑹以相救治聖人之/所與而不隱即其所隱而不與也河圖五十冇五)¶
　　(其精去十大易用九與六其㣲體七體七故其用/愈㣲去十故其體彌精進十則數順退一則數逆)¶
　　(去十體七退一而天地之奥備鬼神之秘得故五/九之治三百一十五各去其一為三百一十而六)¶
　　(九五十四无去焉葛屨之至狼跋一百五十六章/是也唐魏之終霸秦豳之終王上下百七十八章)¶
<pb:KR1a0110_WYG_016-40a>¶
　　(盛衰之道具强劣之風併故有能知五九之用六/笙之㫖者吾與之觀妙於帝王觀竅於天地矣然)¶
　　(則易之精㣲盡於是乎曰其動賾則盡於是也顯/道神徳行酬酢變化則雖聖人有所不知也以謂)¶
　　(詩春秋足以盡易之用故復以詩/春秋為易本命二端具圜圖如左)¶
<pb:KR1a0110_WYG_016-41a>¶
　¶
　¶
　¶
　¶
　¶
　¶
　¶
　¶
<pb:KR1a0110_WYG_016-41b>¶
　¶
　　(七十二限乘體卦六十四凡得六十七年百有五/日者七十二是得四千八百四十四年餘二百六)¶
　　(十日也以丰分之以十約之為二百四十二年八/十五日所乘體卦不必先天自四千九十六者皆)¶
　　(可乘也而終卷發於先天故以先天為例以春秋/麗之凡得春秋者十而天地中分二十而天地終)¶
　　(始中分之㑹視體卦積實之數差二百六十九年/五十五日四積之數也以通朞乘之四千九百十)¶
　　(五年餘七十二日去爻彖本實餘五百四十五故/天地之數至五百五十則退而又反矣詩亦猶是)¶
　　(也/)¶
<pb:KR1a0110_WYG_016-42a>¶
¶
<pb:KR1a0110_WYG_016-43a>¶
　¶
　¶
　¶
　¶
　¶
　¶
　¶
　¶
<pb:KR1a0110_WYG_016-43b>¶
　　(七十二卦相經之數五千一百八十四其爻三萬/一千一百四此即詩所為本也春秋行十詩行以)¶
　　(百故春秋浹於人事而詩通於萬物草木鳥獸所/貢其爻象也三萬一千一百有四以百經詩而餘)¶
　　(其四故時有七百二十部以十六乘之為萬有一/千五百二十部俯仰觀察之通數也然則是以十)¶
　　(命也曰十之於百通命也用卦一限八十五年餘/五十八日贏縮之間約六十日以七十二限積之)¶
　　(六千一百三十二年中分三千六十六年以十約/之為三百有六空其四十有四為不及六虚之數)¶
　　(南陔而下所聽其消息也三萬一千一百餘四為/不及五實之數駉駜而下所乘其權輿也四虚四)¶
　　(實終始相嬗而皇帝王霸乘除之端略可見矣四/實之乘發於關雎順行而進二百八十有八四虚)¶
　　(之乘發於閟宫逆行而退三百一十有七盈縮相/劑縮於三百盈於三百有五順逆兩端虚六以相)¶
<pb:KR1a0110_WYG_016-44a>¶
　　(交也虚六兩端在啇周之交關雎以慎其始閟宫/以慎其終故乾坤兩濟之際治者以治亂者以亂)¶
　　(戎者以戎夏者以夏水火𤣥黄此其大界矣然則/詩春秋之不與天地同體何也曰用者德之神也)¶
　　(神无方而易无體與神同方則不能盡其神與天/地同度則不能進退天地矣然則不知詩春秋之)¶
　　(數度則不足以與於易不足以與於易則不足以/治天下乎曰制數度議徳行非獨易之一節也中)¶
　　(和繇此建禮樂繇此出聖人所裁成輔相顯神黙/存行其典禮措之事業則舉此物也曰然則節之)¶
　　(不與於九德何也曰臯陶九德不稱中和節之與/中和猶飲食之有鹽梅摰生之有黄理不以一德)¶
　　(自名而百行歸之為禮樂厯律分布之六十四事/亦各中其節而已矣然則六十四事之亦有序次)¶
　　(乎曰六十四事之序次猶象彖之序次也易无妄/說亦无茍次既有倫脊即為典要故又為六十四)¶
<pb:KR1a0110_WYG_016-44b>¶
　　(事序象/終馬)¶
　　(序象正曰大人者與天地合德與天地合德則與/隂陽合序乾乾終日萬物所以資始也萬物資始)¶
　　(則能載地載地則能載物能載物則厚德歸之矣/故健而厚者君子所以經綸也經綸之始莫如蚤)¶
　　(建子蚤建子莫如告德行故屯曰經綸蒙曰果行/育德果行育德而後可以燕亨酬酢燕亨酬酢而)¶
　　(後可以通衆志謀始事故需曰飲食宴樂訟曰作/事課始謀始事垂永業者莫大於井田井田之治)¶
　　(莫大於封建師者井田之治比者封建之務也故/師曰容民畜衆比曰建萬國親諸侯井田封建矣)¶
　　(而後文德修文徳修而後上下辯民志定故小畜/曰懿文德履曰辯上下定民志文徳辯定而後財)¶
　　(成輔相萬民有所左右天地无所輔相萬民无所/左右則德難雜生君子不試故秦曰財成天地之)¶
<pb:KR1a0110_WYG_016-45a>¶
　　(道輔相天地之宜以左右民否曰天地不交否君/子以儉德辟難不可榮以祿此兩者族物所繇辯)¶
　　(也循是之為善逆是之為惡順者揚天休逆者於/不祐故同人曰類族辯物大有曰遏惡揚善順天)¶
　　(休命善惡旣明持之以平遏揚既清禮樂乃興平/以為禮柄興以為樂根故謙曰裒多益寡稱物平)¶
　　(施豫曰作樂崇德殷薦之上帝以配祖考族物旣/定禮樂旣作上宴息而不煩下振育而不瀆宵德)¶
　　(甚靖畫德甚夙故隨曰嚮晦入宴息蠱曰振民育/德隨靜而蠱動隨无為而蠱有作也夙夜以時動)¶
　　(静不失而後教成於天下故臨曰教思无窮容保/民无疆觀曰省方觀民設教自是而後可以敇法)¶
　　(也不教而敇法則是以法教亂也噬嗑曰明罰敇/法賁曰明庶政无敢折獄是聖人之不敢以法為)¶
　　(治也聖人為治先教而後罰薄賦斂罷征輸先農/夫而後商旅剝曰厚下安宅復曰至日閉關商旅)¶
<pb:KR1a0110_WYG_016-45b>¶
　　(不行后不省方言省刑薄歛之相次為義也立教/省刑薄歛三者相次而後四時得其序萬物遂其)¶
　　(生而後上可以質聖人下可以垂來裔不愧於前/言往行故无妄曰荗對時育萬物大畜曰多識前)¶
　　(言往行以畜其德於是則王道成聖學就過此以/往則疾疢時命之事也頤養不節而生疾疢時命)¶
　　(將顚而有大過君子修其節慎无所懼悶故頤曰/愼言語節飲食大過曰獨立不懼遯世无悶是非)¶
　　(獨賢者之道也君子於此亦曰德行教事萬世无/弊大人以之教胄子君子以之示後世常習明德)¶
　　(求為可繼而已坎曰常德行習教事離曰繼明照/四方二者乾坤所授體綸經之終事也是古先聖)¶
　　(王所治天/下之次也)¶
　　(君子欲治天下則先治其身治其身則先治其心/其心不治則身不治身不治則无以治天下國家)¶
<pb:KR1a0110_WYG_016-46a>¶
　　(矣咸者心之静也恒者心之定也静心以與人定/心以與身故咸曰虚以受人恒曰立不易方虚以)¶
　　(受人則難於遠小人立不易方則无以觀禮之通/故遯曰遠小人不惡而嚴大壯曰非禮勿履兩者)¶
　　(所以治身心之要也君子以禮修身以禮遠小人/故以自昭得其明以莅衆得其智晉曰自昭明德)¶
　　(明夷曰莅衆用晦而明兩者仁智之通義也仁不/用文智不用術故内有以信其言行外有以服其)¶
　　(辨治家人曰言有物行有恒睽曰以同而異同異/者言行之辨也君子舍禮則何以辨德舍德則何)¶
　　(以辨其言行矣君子之先德而後刑先治已而後/治衆不自上世始也蹇曰反身修德解曰赦過宥)¶
　　(罪雖在末世則猶用此道也君子密於自治不以/德成而廢懲窒勇於師人不以道凝而廢遷改損)¶
　　(曰懲忿窒慾益曰遷善改過雖在聖人則亦猶用此/志也古之學易者取於損益以為易止於是矣而)¶
<pb:KR1a0110_WYG_016-46b>¶
　　(又用以施祿施命逮及四方不如是則不足為治/夬曰施祿及下居德則忌姤曰施命誥四方言夫)¶
　　(為德而不居行政之及遠也用戒不虞克勤小物/兩者用政之大要也萃曰除戎器戒不虞升曰順)¶
　　(德積小以高大是亦虚心質行者所致其問學也/繇是以入於患難而神不傷投於艱大而勞不輟)¶
　　(困曰致命遂志井曰勞民勸相是君子之舍命而/有事也君子不以學足而祁通不以行高而謝事)¶
　　(不以遘閔而隕心不以小喪而墜志湯武之革命/堯禹之正位則猶之寒暑飲食不足以貳行也革)¶
　　(曰治厯明時鼎曰正位凝命震曰恐懼修省艮曰/思不出位君子之視常變動静則猶之鷄鳴風雨)¶
　　(也故君子進之不與習俗同趣反之不與天下同/敝漸曰居賢德善俗歸妹曰永終知敝是君子之)¶
　　(進反也君子无所甚惡惡夫下蔽其上无所甚畏/畏夫濫刑而留獄去是二者以輯辭於百姓收益)¶
<pb:KR1a0110_WYG_016-47a>¶
　　(於朋友故德日以明政日以清豐曰折獄致刑旅/曰明慎用刑而不留獄㢲曰申命行事兌曰朋友)¶
　　(講習四者是君子所為律令也君子之律令曰修/已治人而已矣修已莫若敬治人莫若誠上帝宗)¶
　　(廟不督人敬而人敬之不教人誠而人誠之數度/繇此立德行繇此出渙曰亨于帝立廟節曰制數)¶
　　(度議德行是禮樂之飭歸也故君子寡過者也君/子以天處人故人獲其命以地制身故巳獲其性)¶
　　(議獄之有失出制行之有已卑是非君子之過也/君子成信焉耳中孚曰議獄緩死小過曰行過乎)¶
　　(㳟喪過乎哀用過乎儉君子於此未始不尚乎中/道也君子研㡬於易以知禍敗之所在隂隲相恊)¶
　　(以奠萬民之居故天地有所終萬物有所始其憂/患吉凶生民與共君子或未之免也曰不失吾正)¶
　　(云耳旣濟曰思患豫防未濟曰慎辨物居方慎者/人事天道之所繇總也故序易者有五道焉先自)¶
<pb:KR1a0110_WYG_016-47b>¶
　　(治而後治人一也尚德而緩刑二也謹身而寡過/三也先物而救敗四也言教養而不言行師五也)¶
　　(有是五者而終之以慎故六師之長失其勇五行/之吏失其智民生有所享死有所葬上世之師天)¶
　　(地下世之師山澤取於/誠慎而同得其用一也)¶
<pb:KR1a0110_WYG_016-48a>¶
¶
<pb:KR1a0110_WYG_016-49a>¶
　¶
　¶
　¶
　¶
　¶
　¶
　¶
　¶
<pb:KR1a0110_WYG_016-49b>¶
　　(凡易為救世而作也世有憂患聖人與共四方有/敗必先知之故爻彖胗脈者也六十四事制方者)¶
　　(也為爻彖而无大象猶切脈而无方藥也君子之/為道嚴於責君子而寛於責帝王易之言先王者)¶
　　(七后大人者三餘皆君子也故君子為王后救世/而治方藥者也救天下而以干戈救君上而以諫)¶
　　(諍君子慎用之故建侯行師遇主納約爻彖間或/言之至於六十四事修德行政而已上經取法天)¶
　　(地終於日月其為道自韋布通於君相下經取法/山澤終於水火其為道自君相通於百執事為治)¶
　　(而不知六十四事之象雖明知吉凶與世同患於/以救敝起衰无繇矣故作大象序而又為六十四)¶
　　(事圖/終焉)¶
易象正卷終下¶
